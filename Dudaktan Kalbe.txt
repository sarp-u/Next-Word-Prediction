Ev sahibi, yemek odasının terasa açılan kapısından misafirine seslendi:
Paşa, sen bu güzel mehtaba karşı bir habı naza dalacak gibi görünüyorsun. Hele bir dakika
buraya zahmet et.
Yayvan bir koltuğun içinde yemek ağırlığı ve yol yorgunluğu ile uyuşup kalan Vefik Paşa, üşene üşene
gözlerini açtı, yorgun bir rica ile :

Artık merhamet et, dedi, zannederim, bana bir emek daha yedirecek değilsin.
Münir Bey, yavaş yavaş ona doğru yürüyerek cevap verdi:
Bu seferki başka cinsten bir ziyafet. Yani gençlerin tabiri üzere gözler için bedii ziyafet.
Ona bile tahammülüm kalmadı.
Fehametlu misafirlerim için bağımdaki muhtelif üzüm çeşitlerinden ve bilhassa eserlerimden bir
sergi kurdum.
Bir tek üzüm daha yersem çatlarım.
Arzettik ya paşam. Benim sergim mideden, damaktan ziyade gözlerin zevki için.
Münir Bey, eski arkadaşını rahat bırakmıyor, onu kalkmağa mecbur etmek için koltuğu hafif hafif
sarsıyordu.

Vefik Paşa, halsiz halsiz yerinden kalktı.
Kulenin etrafını dört yandan saran sundurma teras, baştan başa çardaklarla kaplıydı. Ay ışığı, asma
dallarını tarıyor; yaprakların, üzüm salkımlarının büyümüş gölgeleriyle döşeme taşlarına bir masal
sarayı nakışları çiziyordu.
Vefik Paşa, yemek odasına girdiği vakit birdenbire canlandı. Bir heyecan hissettiği vakit Fransızca, iş
ve politikadan bahsederken ingilizce söylerdi! Hayretle kollarını kaldırdı; küçük, kısa vücudunu
yükseltmek ister gibi ayaklarının ucunda kalkınarak Fransızca :
Azizim, burası bir peri alemi, bir bin bir gece sarayı hazinesi, dedi.
Yemek masasının üstü baştan başa kristal üzüm tabaklarıyle donanmıştı. Allı, morlu, sarılı, yeşilli
salkımlar asma lambanın donuk ışığı içinde renkli mücevherler gibi parlıyordu.
Vefik Paşa, Türkçe olarak devam etti.
Her halde Cemin meşhur sofrası da buna benzer bir şey olacak. Sana hak verdim Münir.
Yenilip içilmeğe mahsus hasis şeylerle hemen hemen sanayii nefise yaptın.
Münir Bey, eserinden memnun bir sanatkarın mağrur tevazuuyle ellerini ovuşturdu : Zannederim
dedi, sonra söyledikçe hararetle devam etti:
Her sene bu mevsimde böyle canlı bir müze kuruyorum. Bunu sana da gösterebildiğime
memnunum. Müzemin asıl kıymeti neresindedir, biliyor musun? Bu gördüğün üzümlerden birçoğu
kendi icadımdır. Dünyadan alakamı kesip bağlanma çekildikten sonra üzümcülüğe sevdayı
sardırdım. Bağları iyi işletsem bana İzmir'in en büyük servetini getirebilir. Fakat, bilirsin ya,
ben hayatta daima menfaatten ziyade keyfimi düşündüm. Bağlarımla bir tüccardan ziyade bir
sanatkar

gibi meşgul oluyorum. Çoluksuz çocuksuz hayatımın bütün merakını yeni üzüm cinsleri yetiştirmeğe
verdim. Aşıcılık fennini bir sanat haline getirdim. Yeni renkte, yeni lezzette bir üzüm cinsi
bulduğum vakit yeni bir hayat icadetmiş gibi gururlanıyorum.
Vefik Paşa, arkadaşının yüksek omuzunu okşayabilmek için kolunu olanca genişliğiyle açıp kaldırdı:
Bu, adeta bir hastalık ki, ismine. mesela Stafilomani demek lazım. Tabir güzel değil mi?
Maamafih üzümle sanayii nefise arasındaki münasebet inkar edilmez. Tasavvur et ki şarkta şiir
şaraptan, yani üzümden, Yunan'da tiyatro Baküs ayinlerinden, Latinlerde.
Vefik Paşa, öteden beri kendini bir güzel sanatlar münekkidi sanır, fırsat' düştükçe etrafındakilere
zorla manasız ve karışık nazariyeler dinletirdi. Arkadaşının eski za'fmdan hala kurtulamadığını
hisseden Münir Bey, tehlikenin önünü almak için Vefik Paşa'nm dudaklarına bir salkım uzattı: Lebi
Nigarım'dan mutlaka birkaç tane yemelisiniz!. Onda bir kiraz lezzeti bulacaksınız. Bunları
yemekte o kadar beğendiğiniz Nuri Nigar'lar ile şu karşıki tabakta yaldızlanmış gibi görünen
Tacızer'lerin evlenmesinden aldım. Şekil ve renk itibariyle analarına, babalarına hiç bir benzer
cihetleri yok, değil mi? Tabiatın anlaşılmaz kanunları var azizim. insanlarda olsa fenaya çekeriz.
Mutlaka işe şeytan parmağı karışmış, kadın tarafından hiyanet var! deriz. Fakat izdivaç, yani aşı
elimle olduğu için bu şüphe varidolmaz. işte bir yeni cins daha. Çardak Hurması. Yalnız şekli,
parlak tuzlu beyaz rengi değil, lezzeti de biraz hurmaya benzer. Küçük bir istırtat. Gizli bir
ümidim, büyük bir hırsım var ki, sana tevdi edebilirim. Ben ,üzümlerle çiçekler arasında bir sıhriyet
vücuda getirmek tabiata yeni bir izdivaç kanunu hediye etmek ümidindeyim. Bu izdivacın mahsullerini hele bir tasavvur et. Mesela şu alacalı necef
taşlarına benzeyen Mahı Seher'le bir menekşe, yahut gülden alınmış bir çocuk. Menekşe, yahut
gülün kokusunu bir lezzet halinde veren bir üzüm. Görüyorsun ki ben de şair, heykeltraş filan gibi
hayat yaratan bir sanatkarım. Vefik Paşa, kahkahalarla gülüyor, biraz evvel bir tek üzüm yemeğe
mecali olmadığını söylediği halde her tabağın önünde ayrı ayrı duruyor, her birisini eline alarak
lambaya tutuyor, hepsinden birkaç tane tadıyordu. Prens Vefik Paşa ile Münir Bey pek eskiden beri

birbirlerini tanıyorlardı. Kırk sene evvel aileleri, birini İzmir'den, ötekini Mısır'dan, Paris'te tahsile
göndermişti. Bu iki genç, orada hemen hemen beraber yaşamışlar, az çalışıp, çok eğlenmişlefdi. O
zamana ait öylehatıraları vardı ki, yıllar geçtikçe aralarındaki bağları bir kat daha kuvvetlendirmişti.
Daha sonra tesadüf, onları İstanbul'da birleştirmişti. İkisi de beş sene kadar Şurayı Devlet
azalığmda arkadaşlık etmişlerdi. Nihayet Münir Bey, sefaret katipliğiyle birçok seneler Londra'da
bulunmuştu. Her sene birkaç ay İngiltere'de yaşamağa giden Vefik Paşa, eski arkadaşıyle sık sık
buluşurdu. Prens Vefik; kibar, centilmen, biraz sefahate meyilli bir adamdı. Büyük emellere, büyük
fikirlere bağlanmağa ruhu müsait değildi. Kendisini bir vazife esiri olamayacak kadar geniş fikirli, bir
hayat intizamı kabul edemeyecek kadar sanatkar ruhlu zannederdi.
Karısının ölümünden sonra hiç bir cicdi işle meşgul olmamış, küçük bir kızıyle beraber memleket
memleket gezmeğe başlamıştı. Kibar su şehirlerinin, meşhur at koşularının ve hele sergi ve
tiyatroların mevsimini kaçırmamağa gayret ederdi. Gittiği yerlerde daima sanatkarlarla düşer kalkar,
onlarla temasta bulunmayı bir nevi fazilet bilirdi. Ciddi akrabaları bu hallerini hoş

görmezler, onun bir hafif ahlaklı sanat serserisi olduğunu söylerlerdi. Bu dedikodular kulağına
geldikçe istihfafla güler, muhteşem bir eda ile : Sanat asaleti hiç bir asaletle kabili mukayese
değildir. Bu sanat serserisi unvanı bana bütün unvanlarımdan ziyade gurur veriyor. Hasep ve
nesebinden bahsedildikçe, kendisine Prens denildikçe sıkılmış gibi görünür; yorgun, istihfafkar
vaziyetler alırdı. Fakat kim olduğunun uzun müddet bilinmemesine de tahammül edemezdi. Bir
mecliste yabancılara tesadüf ederse kim olduğunu öğretinceye kadar uğraşır, üzülürdü. Halis kan
bir prens olduğunu öğrettikten sonradır ki, öteki arkadaşlarının derecesine iner, kim olduğunu
unutmamalarını rica ederdi. Lokanta ve meyhane duvarları için karpuz, üzüm, balık, İstakoz levhası
yapan züğürt ölü tabiat ressamları, sarhoşluk yüzünden orkestralardan kovulmuş serseri çalgıcılar
ondan fikir almağa gelirdi. Vefik Paşa, sanata ait birçok fikirler ve mütalealarla beraber, onlara bir
miktar da para verirdi.
Kızı Cavidan'ı portatif eczanesi ve kıymetli teşbih koleksiyonuyle beraber her gittiği yere götürmüştü.
Mütemadiyen istim üstünde geçen bu yüksek serseri hayatı sebebiyle Prenses Cavidan, esaslı bir
tahsil görmemişti. O da babası gibi mütasallifti; o da sanatı kıymetli bir süs gibi kullanıyordu. Fakat
çehresi gibi zengin, renkli, göz aldatıcı bir zekası vardı. Mec nualardan, edebiyat kitaplarından, sanat
mahfilleri dedikodularından toplanmış köksüz, fakat süslü, renkli fikirlerini oldukça iyi idare ediyor,
babası gibi, nutka başlar başlamaz foyasını meydana vermiyordu.
Münir Bey, biraz rintmeşrep, sade, makul bir adamdı. Bu baba  kızdaki alayiş merakı ve sanat
amatörlüğüyle belli etmeden hafif tertip alay ederdi. Böyle olduğu halde ikisini de severdi. Gerçi
tasallüf düşmanıydı.

Fakat onların başkalarından ziyade kendilerini aldatıp mesut olduklarını görür, bu tesallüfte bön, saf
bir samimiyet bulurdu.
On sene evvel İzmir'deki bağlarına çekilen Münir Bey, eski arkadaşını epeyce zamandan beri
görmemişti. Vefik Paşa, arasıra ona mektuplar yazıyor: Hem yarı kadim nezdinde birkaç gün ihyayı hatıratı sebap etmek, hem Ayasuluğ harabeleri bakayayı bediiyesini intak ile huzuri tarihte
birkaç saati istiğrak geçirmek istiyorum. diyordu.
Nihayet, o yaz bu arzuyu yerine getirmeğe fırsat bulmuş, bir miras işi için İstanbul'dan Mısır'a
geçerken beş altı günlüğüne İzmir'e uğramıştı.

Baba, niçin benimle beraber gelmedin. öyle bir fırsat kaybettin ki!.
Vefik Paşa ile Münir Bey, başlarını teras kapışma çevirdiler. Cavidan, gecenin güzel endamına bir
heykel vakarı veren çerçevesi içinde duruyor, çardağın kurşuni nakışları yüzünde, beyaz elbiselerinde
oynaşıyordu. Ev sahibi, genç kıza doğru yürüdü; yüksek vücudunu biraz eğerek, hafifçe müztehzi bir
resmiyetle :
Prenses, dedi, bir dakika içeri zahmet ediniz. Fahametlu pederinizin sadık bir eski arkadaşı
sıfatıyle size muhteşem, hükümdarane bir hediyem var. Muhteşem, hükümdarane deyişime
gülüyorsunuz. Kim bilir şimdiye kadar size ne kıymetli hediyeler verildi. Bunları takdim edenler
daima biraz kızardılar, size layık bir şey olmadığını mahcubane söylediler. Ben, bilakis hediyem için
gayet mağrurum prenses. Ebediyyen yaşayacak bir yadigar, yedi senede vücuda gelmiş canlı bir
şaheser. İnsan hayat da yaratabilir diye gösterebileceğim bir eser.
Baba, kız, birbirlerine bakarak gülüyorlardı. Münir Bey, masanın ortasından kenarları oymalı bir
billur tabak aldı, içinde açık yeşil bir üzüm salkımı vardı. Ev sahibi tabağı lambaya doğru kaldırdı:

Şuna bakınız prenses. Hangi esatir efsanesinin zümrüdünde bundan daha tatlı bir yeşillik
tahayyül edilebilir?. İçlerine dikkat ediniz. Üçer, dörder şeffaf çekirdekleri var ki, elmas
kırıntılarına benziyor. Sanki bu zümrütleri içlerinden aydınlatan ziyayı onlar neşrediyor. .. Yedi
senelik emeğimin mahsulü olan bu üzüm, müsadenizle isminizi taşıyacak. İnsaniyet onu Prenses
Cavidan diye tanıyacak.
Münir Bey, gözlerinde bir gizli istihza pırıltısıyle
devam ediyordu :
Hediyeme niçin Muhteşem, hükümdarane dediğimi şimdi anladınız. İncinin, zümrüdün ne
kadai" uzun olsa muayyen bir ömrü var .Bu salkım, taravetini yarın sabaha kadar güç muhafaza
edecek. Fakat gelecek sene, öbür sene, öbür asır, hulasa, dünya durdukça tekrar hayata gelecek.
Prenses Cavidan, her sene yaz sonunun böyle en güzel bir gecesinde doğup yaşayacak.
Cavidan, salkımın ucundan bir küçük parça kopardı. Gülerek bir topluiğneyle yakasına iliştirdi.
Üzüm sergisini bırakarak tekrar terasa çıkmışlardı Vefik Paşa, kızına sordu :
Nerelerde dolaştın, Cavidan?
Bağın ta öbür ucuna gittim. Mehtapta bağların içinde yürümek ne kadar güzel oluyor, baba. Hiç
dikkat etmemiştim. Topraklar baştan başa çıplak, ağaçsız. sade sıra sıra kütüklerin küçük
gölgeleri var. Birdenbire karşı taraflardan bir keman sesi gelmeğe başladı. Meşhur Şark
Noktürnünü çalıyordu. Hem de ne güzel, ne fevkalade bir çalış, baba.


Prens Vefik, ağır ağır başını sallayarak izah etti:
Ekseküsyonun fomö bir şey olacağını tahmin etmem. Zannederim, mehtap senin
empresyonabiliteni artırdı.
Sonra, Münir Beye döndü :
Bu Şark Noktürnleri, ne büyük şöhret kazandı. Nereye gitsem ona tesadüf ediyorum.
Tasavvur et ki meyhane ve kahve gramofonları bile onu çalıyor. Fakat ne de olsa Arapderesinin bu
alaturka dekoru içinde bu müzik tuhaf düşüyor.
Ev sahibi karşılık verdi:
Size bundan daha tuhaf bir şey söyleyeceğim. Bu alafranga Şark Noktürnleri, bu alaturka
Arapderesinde doğdu. Bestekarı Hüseyin Kenan adında bir izmirli çocuktur. Hemen hemen
burada, bu Bozyaka bağlarında büyüdü. Prenses, kemanın çok iyi çalındığını söylemekte hata
etmedi. Çünkü onu bizzat bestekarın yayından dinledi. Hüseyin Kenan, iki günden beri burada,
dayısının bağında misafir bulunuyor.
Baba, kız, hayretle birbirlerine bakıyorlardı. Münir Bey devam etti:
Hüseyin Kenan, baş komşum Saip Paşa'nm yeğenidir. Küçük yaşından beri tanırım. Mahcup,
çekingen, nazlı bir çocuktu. Bazı sebeplerden dolayı Saip Paşa, kız kardeşini de, yeğenini de
sevmiyordu. Saip Paşa, ikide birde belediye reisi intihap edilir, ikbal budalası bir adamdır.
Nedense hemşirezadesinin adam olamayacağına inanıyor, onu esnaf yapmayı istiyordu. Ben, araya
girerek Mühendis mektebine, yazdırdım. Mektebi güçlükle bitirdi. Birkaç sene küçük
memuriyetlerde dolaştığını, bir zaman da İstanbul'da musiki dersleri vererek fakirhane yaşadığını
işitiyordum. Hala unutmam, bir gün Saip Paşa'ya tesadüf ettim. Kardeşine ve yeğenine karşı ateş
püskürüyordu. Meğer Kenan, annesinin Kemeraltı'ndaki küçük dükkanını satıp Avrupa'ya gitmiş.
Üç dört sene ondan haber alamamıştım. Geçenlerde bir Avrupa mecmuasını karıştırıyordum.
Gözüme Kenan'a benzeyen bir resim ilişti. Altındaki yazıyı okudum : Genç ve değerli Türk virtüözü
Hüseyin Kenan diyordu. Mecmuada bir de tenkid makalesi vardı ki, onun verdiği bir konserden
bahsediyordu : Kenan, büyük istidadını teslim ettirmiş, konserin kendi bestelerine ait olan kısmı da
çok beğenilmiş.
İstanbul matbuatının sermayesiz, dedikodusuz bir zamanıydı. Gazetelerden biri, Kenan için yazılan
yazılardan birkaçını tercüme etti. Sonra, öteki gazeteler de, v adet olduğu üzre, ondan görerek sütun
sütun bentler yazdılar. Avrupa, bir adamın ehliyet ve ehemmiyetinden, bahsederse tabii o adamdan
artık şüphe etmeğe mahal kalmaz. Senelerce aramızda sefalet içinde yaşayan bu meçhul sanatkarı
birdenbire göklere uçurdular, emsalsiz bir dahi yaptılar. Kenan, gölgede yaşayacak bir şahsiyet
değildi. Fakat söyledikleri gibi, bir dahi de olduğuna inanmıyordum. Şark Noktürnlerinin
gördüğü büyük rağbet, onun şöhretini artırdı. Kenan'ın mutlaka sürüneceğini söyleyen, daima
bunun için üç sene mühlet veren Saip Paşa'nm şimdi onunla ne kadar iftihar ettiğini bilemezsiniz.
Geçenlerde izmir'deki edebi mecmualardan birinde kendi resmini neşrettirdi. Altında Şehrimizin
Belediye Reisi Muhteremi ve bestekar Hüseyin Kenan Beyin dayısı. Saip Paşa Hazretleri yazısını
okuduğum vakit gülmekten katılıyordum.

Kenan, dayısının ısrarları üzerine iki, üç aylığına İzmir'e geldi. Bu müddet zarfında yeni bir eserini
de tamamlayacakmış. Dün sabah bana uğramıştı. Eseri hakkında malumat istedim. Paris'te
tanıdığı Suriyeli bir şair kaleminden çıkma bir opera. Onu besteliyor.
Mevzu, Harunürreşit zamanına ait güzel bir hikaye. Vakayı çok iyi anlamış ve duymuş. Bu işi
muvaffakiyetle bitirebilirse Kenan, zamanımızın meşhur bir kompozitörü olacak.
Vefik Paşa ve Cavidan, bu sözleri derin bir alaka ile dinlemişlerdi. İhtiyar prens, telleri sayılacak
kadar seyrek sakallarını çekiştirerek :
Aziz arkadaşım, dedi, ikramlarını unutamayacağız. Fakat bizi daha ziyade memnun etmek için ne
yapacaktın, biliyor musun? Bu gece bu şayanı dikkat genci de davet edecektin.
Cavidan, hararetle babasını tasdik etti:
Bu genci tanıdığımıza çok memnun olacaktık. Ev sahibi izahat verdi:
Emrederseniz, dedi kaybolmuş bir şey yok. Yarm gece onu da davet ederiz. Hatta isterseniz
şimdi bile mümkün. ne kadarcık yer. Zeynel'i göndereyim, gelmesini rica edeyim.
Bu, güzel bir fikirdi. Baba, kız memnuniyetle birbirlerine baktılar.
Vefik Paşa, gözlerini büzdü, baş parmağını kaşları arasına soktu: Kendisine güzel bir fikir geldiği
vakit daima böyle yapardı.
Yapılacak daha şık bir hareket var. Genç virtüoza şimdi bir baskın vereceğiz. Ziyaretimizin bu
çocukta uyandıracağı teessür ve heyecanı düşün, Cavidan.
Vefik Paşa, başkası için hazırladığı bu heyecanla kendisi titriyor, Türkçeyi bırakıp Fransızca olarak
sözüne devam ediyordu:
Gece vakti bu peri alemi dekoru içinden iki şahıs zuhur ediyor. Bunlar bir prensle bir prensestir.
Çocuğun cümlei asabiyesini sarsacak bir teessür. Belki bu heyecan, operasına bile sirayet edecek.
Bekçi Zeynel, elinde kocaman bir sopa ile önlerine
düştü, bağın içinde ağır ağır ilerlemeğe başladılar. Kütükler birbiri ardısıra karanlık dalga dizileri gibi
ta uzaklara yayılıp dağılıyor, ay aydınlığı çıplak toprakların üstünde su birikintilerine mahsus ağır
parıltılarla yanıp sönüyordu.
Bağın nihayetindeki tahta kapıdan ince dikenli bir yola çıkmışlardı. Kurumuş dikenler arasından
kertenkeleler hışırdıyor, ağustosböcekleri etrafı dayanılmaz bir uğultu içinde bunaltıyordu.
Bağların yorgun, sıcak kokuları ağır bir bulut gibi nefeslerini tıkıyor, sıcak şaraplar gibi başlarına
vuruyordu.
Patikanın aşağıdaki araba yolunu gören bir yerinde durmuşlardı. Cavidan, babasına yolun uzak bir
noktasını gösterdi:
Bak baba. Şu gölgeler insan değil mi? dedi. Hep birden, genç kızın gösterdiği yere baktılar. Yolun
öte başından irili ufaklı garip bir gölge kafilesi geliyor, en önde bir merkep yürüyordu.
Münir Bey, misafirlerine izahat verdi:
Bu mevsimde buralarda adettir. Geceleri böyle bağdan bağa misafir kafileleri gelip gider. Fakat
niçin böyle sessiz gidiyorlar. Bunlar ekseriya türkü filan söylerler, gürültü ederler.
Bu sessiz kafile, biraz daha ilerledikten scnra bir bağ kenarında, küçük bir taş kulenin önünde
durmuştu. Birdenbire bir çığlık, bir gürültü koptu. Billur gibi çocuk kahkahaları, karşıki tepelere
aksediyor, karmakarışık sesler ağır bir kemanın refakatiyle bir ninni havası söylüyordu.
Vefik Paşa ile Cavidan, şaşırıp kalmışlardı. Münir Bey, gülerek izah etti:
Bu kule, Şem'i Dede isminde bir ihtiyar dervişindir. Yarı meczup, fakat rint, ehli dil bir
adamdır. Bozyaka'da herkes onu tanır ve sever. Şimdiye kadar yalnız yaşıyordu. iki ay evvel genç
bir kadınla evlen' di. O vakitten beri herkes dedeye latife eder. Anlaşılan bu gece Kenan, çoluk
çocuğu toplamış, dedeye azizlik etmeğe gelmiş.
Ninni, gittikçe artan kahkahalar, çıngıraklı çocuk haykırışmaları içinde bozuluyor, civar kulelerin
pencerelerinde ışıklar dolaşıyor, köpekler uluyordu.
Nihayet, küçük taş kulenin tahta kepenklerinden biri açıldı, elinde mumla beyazlı bir insan hayaleti
belirdi. Şem'i Dede'nin elini, kolunu sallayarak bağırdığı anlaşılıyor, fakat gürültü içinde sesi
işitilmiyordu.
Münir Bey, misafirleriyle beraber patikadan caddeye indiği vakit neşe, gürültü son dereceyi
bulmuştu. Şem'i Dede'yi beyaz entarisi, güveylik kırmızı mercan terlikleriyle eşeğe bindirmişler,
kafile, yeniden'yola düzülmüştü. İhtiyar damadı bağıra çağıra kim bilir nerelere götürecekler, ne
kadar dolaştıracaklardı?
Münir Bey ve misafirleri yol üzerinde göründükleri vakit kahkahalar yavaşladı, türküler kesildi. Kafile
uzaktan zannedildiği gibi sadece bir çocuk alayı değildi. Küçüklerin arasında kocaman gençler,
yeldirmeli kızlar da vardı.
Münir Bey, uzaktan seslendi:
Dedem, nedir bu hal?.

ihtiyar derviş, cevap verdi:
Ne olacak beyim. Kurt kocayınca köpeklerin maskarası olur.
Kalabalık, yeni gelen misafirlerin etrafında bir halka çevirmişlerdi. Kenan, kısa beyaz yeldirmeli bir
güzel kızla beraber eşeğin yularını tutuyordu. Ceket ve

fesi yoktu. Beyaz sadakor gömleğinin göğsü açık, kolları dirseklerine kadar sıvalıydı.
Münir Bey, onu misafirlerine takdim ettiği vakit şaşırdı, yarı çıplak vücudundan utanıyor gibi
mahcubane gülümseyerek ellerini göğsü üzerine kavuşturdu.
Esmer yüzü, karanlıkta belli olacak kadar kızarmıştı.
Vefik Paşa, minimini kavruk vücudundan nasıl çıktığına hayret edilen kalın, çatlak sesiyle :
Sanatkarı bu kadar artistik ve karakteristik bir dekor içinde tanıdığıma çok memnunum, dedi.
Sonra etrafını çeviren gençlere, çocuklara, uzun sakallı, çıplak kafalı Şem'i Dede'ye, sevimli çehreli
eşeğe karşı kısa bir nutuk söyledi.
Kenan, hafif bir gülümsemeyle önüne bakarak dinliyordu. Cevabı, çıplak, bacakları dizkapaklarına
kadar . örten kısa, beyaz entarisini bir Roma İmparatoru gururuyle taşıyan Şem'i Dede verdi:
Paşa Hazretleri, Kenan oğlumuz ilk feyzini bu topraklardan ziyade bu fakir ve aciz Şem'i Dede'den
aldı. Kenan'a ilk musiki nefesini fakir nefhetmiştir.
Çıplak başı, mehtabın içinde pırıl pırıl yanıyor, küçücük yeşil gözleri gür kaşlarıyle uzun sakalının
arasında pırıl pırıl parlıyordu.
Yabancılarla beraber bulunduğu vakit çehresine daima vakur, sakin, hissiz bir ciddiyet veren
Cavidan, kendini tutamıyor, güldüğünü göstermemek için başını Münir Beyin arkasına saklıyordu.
Dede, devam ediyordu:
Maazalik, yumurta kabuğundan çıkar, kabuğunu beğenmez, fehfasmca Kenan Bey oğlumuz da
iktisabı şöhret ettikten sonra dedeyi boşladı. Dede'yi boşlamak sözünden bir manayı remzi
kastediyorum.

Yani alaturka musikiyi bırakıp alafrangaya çevirdi. Kanaati fakiranemize göre bir tohum
doğduğundan gayrı toprakta bir neşvünemayı tam idrak edemez. Amma diyeceksiniz ki Kenan,
senin meslekte sebat edeydi sen gibi bir. haşa huzur. donsuz dede olur kalırdı. O da başka bir
bahis. Vefik Paşa, kızına döndü :
Görüyor musun Cavidan. Bu şarkta ne pitoresk adamlar var, dedi.
Bu tesadüf sayesinde, çocukların elinden kendini kurtaran Şem'i Dede, yeni misafirlere mutlaka
ikram etmek istiyordu. Bahçesinin bir köşesine temiz beyaz hasırlar serilmişti. Ömründe ilk defa
hasır üstünde oturan Cavidan, babasının dizlerine dayanıyor : Ne yeni tahassüs, baba. Bu gece tam
bir şark hayatı yaşadık. diyordu. Şem'i Dede'nin üzümlerini yemeğe kimsede takat yoktu. Fakat
içeriden ney'ini getirdiler, ona birkaç eski beste çaldırdılar.
Kenan, biraz sonra kafileden ayrılmış, Münir Beyin misafirlerine refakat etmişti. Bağa döndüğü vakit,
ay ılıca tepelerinde batıyordu. Sabah, yorgun yorgun dallarını bırakan ağaçlann tepesinde bir hafif
buğu halinde ağarmağa başlıyor; yaprak kümeleri, çalı yığınları arasında kuşlar ötüyordu.
Annesi Melek Hanım, hala yatmamıştı. Oğlunun bu kadar geç kalmasını merak ediyor, aşağı odanın
açık penceresi önünde, nahif omuzlarında bir yün atkı ile onu bekliyordu. Uzakta bir köpek uludu, dış
kapıya giden ince yol üstünde bir gölge belirdi.
Melek Hanım, yolu daha iyi görmek için uzandı: Kenan. Kenan. Sen misin? diye seslendi. Kenan,
cevap vermedi; adımlarım daha yavaşlattı, kendi parçalarından birini ıslıkla çalmağa başladı.
Bir zamandan beri gergin keman telleri gibi en hafif bir tesire karşı, derin, gizli ahenklere boğulan hasta sinirleri, hele böyle sabah saatlerinde
mütemadi bir ihtizaz içinde yaşıyordu. Heyecan ıslığa bir musiki aleti hassasiyeti ve rikkati veriyor,
muğlak ruhunun ümidini, arzusunu, hüznünü, neşesini bütün ince renkleriyle söylüyordu.
Hala ıslığına devam ederek çardakların altından yürüdü, annesinin durduğu pencerenin önüne geldi.
Niçin bu kadar geç kaldın, Kenan?
Ben oradan çıkalı çok oldu anne. Bahçe aralarında dolaştım. Ta Kırkçamlar'a kadar gittim.
Tek başına oralarda gezmekten korkmadın mı? Yapma böyle Kenan.
Kenan, alçak pencereye kollarını uzatarak annesinin ince bileklerini tutmuştu. Mavi gözlerinde
süzgün bir istiğrakla gülümsedi:
Ben mi korkacağım? Oğluna ilişebilecek bir kuvvet tasavvur ediyor musun?. Hayat artık benim,
anne. Ben, artık talihsizliği mağlup ettim.

Derin bir yaşamak zevkiyle titreyen kollarını uzattı, annesinin çelimsiz, zayıf vücudunu yakalayarak
zorla pencereden dışarı aldı.
Senelerce ayrılıktan sonra onu ilk defa kollarına alıyormuş gibi sıkıyor, hala gençliğini muhafaza eden
süzgün yanaklarını tekrar tekrar öpüyordu.
Melek Hanım, Kenan'ı yedi, sekiz yaşma dönmüş sanıyordu, o vakit de böyle zaman zaman
anlaşılmaz bir rikkatle titremeğe başlar, mavi gözlerini yine böyle yaşlarla dolduran bir sevmek,
sevilmek ihtiyacıyle boynuna sarılırdı. Fakat daha büyüdüğü vakit bu tabiatını bırakmış, durgun,
çekingen, mahzun bir genç olmuştu. Melek Hanım, oğlunun saçlarım okşadı: Yatmayacak mısın
Kenan, yorulmadın mı? Hasta olacaksın, dedi.

Kenan, merdivenin taş basamağına oturmuş, annesini zorla dizlerinin üstüne almıştı. Çocuk gibi
gülüyordu:
Uyumak mı? Uyku bedbahtlar, hastalar içindir, anne. Bütün ruhuyle yaşayan mesut insanlar niçin
uyusunlar?. Biliyor musun, bu saatlerde dünyada daha güneşleri batmamış, yahut ay aydınlıklarına
batmış memleketler var. Orada Kenan'ın parçalarını çalıyorlar, senin oğlunun dil ve kalbiyle
dertlerini söylüyorlar, ağlayıp gülüyorlar. Yarın daha büyük bir eserim olacak. Artık ölümlerden
bile korkum kalmayacak anne. Kenan; gömülmüş, dudakları müebbeden susmuş, ne çıkar?
Kenan'ın ölmüş dudakları musikinin ruhuyle söyleyecek. Bu ölü, söylerken bilakis yaşayanlar
susacak, sararacak, ağlayacak. Göreceksin ne kadar mesut olacağız. Ben, sırf kendi kuvvetimle
talihsizliği mağlup ettim, anne. O kadar ıstırap çektim. Nihayet talih,bana da güldü. Saadetimle
için için yanıyorum.

Melek Hanım, ihtiyar bir yemiş tüccarının son çocuğuydu. Öteki kardeşleri erkek olduğu için babası
onu hepsinden ziyade seviyordu. O vakit, ticaret işleri çok iyi gidiyordu. Bundan başka Melek de
sahiden melek gibi bir kızdı. Daha on dört yaşını bitirmeden ona birçok kısmetler çıkmıştı. Salahattin
Efendi, kızı için bir türlü adam beğenmiyordu. Fakat ne çare ki, küçük kız; saf; tecrübesiz gönlünü,
babasının katiplerinden İstanbullu bir gence kaptırmıştı. Ümitleri yoktu; ne Salahattin
Efendinin, ne de oğullarının böyle bir evlenmeye razı olmayacaklarını ikisi de biliyorlardı. İki sene
sırlarını saklayabilmişlerdi. Fakat her aşk gibi bu da nihayet meydana çıkmış, dedikodu bütün
İzmir'e yayılmıştı. İhtiyar tüccar, vakayı öğrendiği zaman yüreğine inmesine bıçak sırtı kalmıştı. Bir kere mevki ve servet
hakkında eski, kökleşmiş fikirleri vardı. Sonra bu genç katibi zaten sevmiyor, hemen hemen acıdığı
için yanında tutuyordu. Nail'in mazisinde bir leke vardı: Üç sene evvel onu bir para meselesinden
dolayı Manisa muhasebe memurluğundan azletmişlerdi. Mahkeme onu mahkum etmek için kafi delil
bulamamış, beraat ettirmiş. Fakat buna rağmen Nail, bir türlü bu lekeyi silememiş, hayatını
memuriyetten başka yerlerde aramağa mecbur kalmıştı.
Salahattin Efendi nazarında genç katibin günahı bundan ibaret de değildi. Çalışkan, fakat biraz havai
bir İstanbul çocuğuydu. Eğlenmeyi fazla seviyordu. Güzel ut çaldığı için arasıra ziyafetlere, işret
alemlerine davet ediyorlardı.
Salahattin Efendi ile oğullan hemen o gün Nail'i kovmuşlardı. Melek'e de çok ağır muamele ettiler,
onu altı aylığına Söke'deki halasına misafir gönderdiler. Böylelikle genç kıza ümitsiz aşkını, İzmir'e de
bu çirkin vakayı unutturacaklarını umuyorlardı. Fakat netice tahminlerinin büsbütün aksine çıkmıştı.
Nail, Denizli'de yeni bir memuriyet almağa muvaffak olmuştu. Sonra, Söke'de bir mektep
arkadaşının karısı vasıtasıyle arasıra Melek'e mektuplar gönderiyor; ondan cevaplar alıyordu.
Genç kız, Nail'i unutmak şöyle dursun, günden güne daha ziyade seviyor, ondan başka kimseyle
evlenemeyeceğini, onun için her şeyi göze alacağını yazıyordu.
İhtiyar tüccar, kızını İzmir'e aldırmayı düşündüğü sıralarda Söke'den bir telgraf aldı. Melek, Nail ile
beraber kaçmış, hatta bir köy imamının evinde nikahları bile kıyılmıştı.
Salahattin Efendi'nin büyük oğlu, Saip, Nail'i tevkif ettirmeyi, en küçük oğlu Hilmi, bu namus lekesini kanla temizlemeyi teklif ediyordu. Fakat ihtiyar
baba ile öteki oğulları bu fikirde değillerdi. Kızları hem onlara, hem kendisine silinmeyecek bir leke
sürmüştü. Onu artık ölmüş farzedecekler, bir daha adını anmayacaklardı.

Salahattin Efendi, inadında sebat etmiş, iki sene sonra ölürken bile kızını görmek istememişti.
Servetini dört oğlu arasında taksim ediyor, Melek'e, Tilküik'te küçük bir ev ile Kemeraltı'nda bir
kunduracı dükkanından başka mal bırakmıyordu.
Bütün gayretine, bütün fedakarlıklarına rağmen bu evlenme Melek Hanımı umduğu kadar mesut
edememişti. Yaşma göre çok ağırbaşlı bir kadın olmuştu. Debdebe, saltanatta, süste gözü yoktu.
Bıraktığı zengin hayat, feda ettiği büyük ümitler için bir an pişman olmamıştı. Kocasının
muhabbetiyle avunup gidiyordu. Dokuma perdeli, basık, kara tavanlı köy evlerinin sefaletini
görmüyor, en müşkül günlerde bile neşe ve cesaretini kaybetmiyor.
Nail, talihsiz bir gençti. Fakat, fena ve kalpsiz bir adam değildi. Karısını, on sekiz ay ara ile doğan
çocuklarım sefalet içinde gördükçe eriyip bitiyordu. İlk aşk heyecanları içinde bugünleri tahmin
edemediği için kendi kendine lanet ediyordu. Hafif tabiatını, bütün fena huylarını bırakmıştı.
Karısını, çocuklarını biraz daha mesut ve rahat görmek için mütemadiyen çalışıp didiniyordu. Fakat
talihsizlik onun yakasını bir türlü bırakmıyor, küçük aile, günden güne daha derin bir sefalete
düşüyordu. Aydın Vilayetinin bütün kasabalarını birer birer gezmeğe başlamıştı. Daima memuriyet
ve memleket değiştiriyor, fakat hiç birisinde tutunamıyordu.
Bu sefalet içinde Kenan yedi, Afife beş yaşma gelmişti. Artık hiç bir işte muvaffak olamayacağına ina

nan Nail, kapkara bir adam olmuştu. Kederini unutmak bahanesiyle tekrar içmeğe, sıhhati gibi ahlakı
da günden güne bozulmağa başlıyordu.
İşte bu esnalarda idi ki, ailenin vaziyeti birdenbire düzeldi. Nail, daha çok para kazanıyor, daha canlı
ve sinirli görünüyordu.
Fakat bu refah, uzun müddet devam etmedi. Bir gece jandarmalar evi bastılar, bir sebep söylemeden
onu alıp götürdüler.
Melek Hanıma ertesi gün, kocasının yeni bir iftiraya uğradığını haber vermişlerdi. Fakat bu seferki
bir iftira değil; adi, cüretli bir hırsızlıktı.
Nail; bunu açıkça itiraf ediyor, hemen hemen fütursuz bir tavırla :
Başka türlü yaşamak imkansızdı. Çoluk çocuğum açlıktan ölecekti. diyordu.
Bu itirafa rağmen muhakeme aylarca sürmüştü. Melek Hanım, elinde iki çocuğuyle sokakta kalmıştı.
Aylarca en karanlık bir sefaletle yüz yüze yaşamıştı.
Nail, hapishanede ye'sinden, ümitsizliğinden kuduruyor, karısı, çocuklarıyle beraber onu görmeğe
gittikçe,çocuk gibi ağlamaktan başka bir şey yapamıyordu.
Melek Hanım, Nail'in ısrarı üzerine kardeşlerine mektup yazdı, kendine değilse bile küçüklere
acımaları için onlara yalvardı.
Şimdi onlar da eski halde değillerdi, ortanca ağabeyleri Necip ile Mesut beraber giriştikleri bir ticaret
işinde batmışlardı. En küçük kardeşleri Hilmi, nesi var, nesi yoksa satmış, istanbul'a gitmişti.
Ailenin böyle darmadağın olmasına mukabil yalnız Saip Bey yükseliyor, çok zengin bir adam
oluyordu.
Saip Bey, Melek'e cevap vermemiş, doğrudan doğruya Nail'e mektup yazmıştı: Bu işte bir cürüm ve
günah varsa size aittir. Kardeşimizi baba ocağına kabule hazırız. Ancak bize sizinle hiç bir alakası kalmadığına dair resmi ve şer'i talakname ibraz etmesi
lazımdır. Kenan'ın en eski ve acı hatırası, babasından ayrıldığı güne aitti. Karanlık, yağmurlu bir
sonbahar günüydü. Melek Hanım, son defa kocasını görmek için çocuklarıyle beraber hapishaneye
gitmişti. Kenan, ne vakit gözlerini kapasa, bu küçük taş odayı bütün teferruatıyle görürdü. Bütün
eşyası, üstüne sarı bir battaniye atılmış kırık bir kerevet, bir testi, bir teneke lamba, boş bir gaz
sandığı, bir de uttan ibaretti.
Melek Hanım, kerevetin üstüne oturmuş, çocuklarını iki yanma almıştı. Hemen hiç konuşmuyorlardı.
Babası; uzamış tıraşı, demir parmaklıklı küçük pencereden giren kirli ziya içinde daha sarı ve zayıf
görülen çehresiyle gaz sandığının kenarında oturuyor, yanındaki udun telleriyle oynuyordu. Bir aralık
Nail, udunu kucağına almış gayet yavaş olarak ağır, mahzun bir şey'
ler çalmıştı.
Kenan, son senelerde ağır bir tifo geçirmiş, bir zaman kendini bilmemişti. Bu hastalık günlerinde
hayatla alakası yalnız bu senelerden ibaret kalmış, ruhunu kaplayan siyah yokluk içinde yalnız
babasının udunu
dinlemişti.
İhtiyar olduğu vakit ölürken de en son duyacağı şeyin bu ud olacağına, bu uzak ses içinde öleceğine
kanaati vardı.
Pencereden giren son ışıklar rutubetli, siyah duvarlarda dönerken kapı açılmış, elinde bir fenerle
heybetli bir jandarma neferi görünmüştü.

Kenan, artık ne annesine, ne kendisini kollarına alıp tekrar yanaklarından, gözlerinden öpen
babasına bakmamış, karanlıkta düşmemek için annesinin eteklerine sarılarak uzun, soğuk
taşlıklardan geçmişti.
İzmir'e geldikten sonra artık babasından bahsedilmemişti. Yalnız bir sene kadar sonra yine bir jandarma neferinin bir sandık getirdiğini hatırlıyordu.
Annesi ona, altın kaplamalı küçük bir çakı vermişti. Kenan, bunların kimden geldiğini, niçin
kendisine verildiğini sormamıştı.
Yalnız, o gece sabaha karşı anlaşılmaz bir hisle uykudan uyanmış, yanındaki yatakta koyun koyuna
uyuyan annesiyle, Afife'nin hissettirmeden, uyandırmadan yanaklarından öpmüştü.
Kenan'ın babasına ait hatıraları bundan ibaretti.
Saip Paşa'nın Karantina'daki zengin konağı, Bozyaka'da imaret gibi işleyen muhteşem kulesi, ne
Melek Hanım'ı, ne de Kenan'la Afife'yi mesut edememişti. Bu adamda sönmez bir ikbal hırsı, müfrit
bir azamet deliliği vardı.
Bir paşalık ile üç beş nişan elde etmek için Mabeyne dünya kadar para yedirmişti. Nasıl ki son
zamanlarda İzmir'de bütün faaliyet ve kudretini de belediye reisi olmağa ve o mevkii ne pahasına
olursa olsun muhafaza etmeğe sarfetmişti. Kışın konağı, yazın kulesi tekke gibi işler, hacıdan,
hocadan birtakım tufeyliler, dalkavuklarla dolup taşardı. adeta muntazam teşkilat yapmıştı.
Nüfuzundan istifade edebileceği şahıslardan hiç birini ihmal etmez, her bağbozumunda İstanbul'daki
hamilerine denk denk üzüm, incir gönderir, şehre her yeni vali geldikçe adeta karşılama şenlikleri
tertiplerdi.
Saip Paşa, kız kardeşini evine kabul etmekle beraber hala affedememişti. Hele Kenan'ı bir türlü
sevemiyordu. Kenan, onun nazarında sefih, sefil bir hırsızın oğluydu. Terbiyesine ne kadar gayret
edilse netice vermeyecekti. Mutlaka babası gibi olacak, hayatını hapishanede, hatta, ihtimal
darağacında bitirecekti. Zaten bu

yaşta, bu boyda o serseriye benzemiyor muydu? Bu çocuğun mazlum, halim, çekingen tavırlarına
inanmak doğru olmazdı. Babası da görünüşte böyleydi. Fakat fırsat buldukça hangi fenalıktan geri
dururdu?
Kenan, büyük dayısının şiş kapaklı, iri devrik gözlerine bir gün titremeden bakamamıştı. Uslu,
sessiz korkak bir çocuktu. Cılız vücudu, süzgün ince yüzü onu olduğundan daha küçük gösterirdi.
Hasta denecek kadar hassastı. Etrafında geçen şeyleri, ıstırap çekmiş büyük adamlar gibi bütün
inceliğiyle anlardı. Fakat ruhunu başkalarına göstermekten çekinirdi. Annesi bile bu çocuk kalbinden
neler geçtiğini tamamıyle anlayamazdı. Fakat hiç sebep yokken annesinin boynuna sarılır,
yanaklarını, gözlerini, boynunu, ellerini durmadan öperdi. Melek Hanım, bu dakikalarda onun
rikkatten ezildiğini, mavi gözlerinin yaşla dolduğunu görürdü.. Sebebini sorduğu vakit Kenan, bir şey
söyleyemezdi. Çünkü bu sebebi kendi de bilmezdi. Bu, uyumak, su içmek gibi bir tuhaf ihtiyaçtı ki,
içinden gelirdi.
Başka bir çocuk olsaydı, konaktaki vaziyeti onu hakir bir mevkie düşürürdü. Fakat o, hakarete
uğramaktan korktuğu için daima herkesten uzak durur, haşarı dayızadelerinin arasına karışmaktan
çekinirdi. Çocukluğun bütün haklarından kendi ihtiyariyle feragat etmişti. Kimseden bir şey istemez,
hiç bir şikayeti duyulmazdı.
Bir haksızlığa uğradığı vakit şikayet etmez, mazlum bir sükutla başını eğerdi. Fakat birisinden tatlı
bir muamele, küçük bir iyilik gördüğü zaman saf, sevimli bir minnetle mukabele ederdi. Bu halleriyle
etrafmdakilerde merhametle karışık bir hürmet uyandırır, kendini hemen hemen saydırmağa
muvaffak olurdu.
Çocukluğunun en acı hatıralarından biri de annesi ve kardeşiyle beraber dayısının konağından
ayrıldığı güne aitti. O vakit on bir yaşındaydı. Bir kış sabahı onu kolundan sarsarak yatağından kaldırmışlar,
uyku ser semi dayısının odasına götürmüşlerdi.
Saip Paşa'nm cebinden kıymetli bir altın saat çalınmıştı. Sabahleyin istintak edilen kalfalardan biri
gece Kenan'ı dayısının oda kapısı önünde gördüğünü söylemişti. Bu kadarcık bir delil, çocuğu ithama
kafiydi. Evde, hapishane köşesinde ölmüş müseccel bir hırsızın oğlu varken başkalarından şüphe
etmek olur mu?
Kenan, gecelik gömleğinin içinde daha zayıf görünen ince vücudu, henüz uyku ile dolu mahmur mavi
gözleriyle dayısının karşısında titriyor, başını önüne indiriyordu.
Melek Hanım, kapının yanında siyah elbiseleri içinde bir ölü gibi soluk görünen yüzüyle ayakta
duruyor, söze karışmıyordu.

Saip Paşa, bugün sert ve haşin değildi. Buna mukabil ağır, ezici bir istihfafla söz söylüyordu.
Pek vakitsiz başladın küçük. Galiba babanı mutlaka rahmetle yadettirmeğe azmin var. Hiç
olmazsa üç, beş sene daha bekleyebilirdin. O vakte kadar bizde vurulacak vurgun kalmaz mı diye
korktun! Adam, sen de. Babandan sana miras kalan altın bilezik sağ olsun. Dünyada vurulacak
enayi mi eksik?
Kenan, dayısının zehir gibi acı sözlerine cevap vermiyor, yüzüne bakamıyordu. Yalnız, arasıra saati
alanın kendisi olmadığını göstermek ister gibi ince, titrek avuçlarını açıyordu.
Hele şu vaziyete bakın. Mücrimler de mahkeme karşısında böyle durur. Sen şimdi benden
korkma oğlum. Ne de olsa dayın olmak felaketinden kurtulamam. Seni asıp kesmek elimde
değil. Fakat bu gidişle yakında devlet mahkemelerinin karşısına da çıkacaksın. Dayak var, hapis
var, daha ileri gidersen darağacında sallanmak var. Seninle beraber biz de rezil olacağız. Haydi, uzun etme. Saati nereye
koydunsa çıkar.
Kenan, bir şey söylemek istedi. Fakat çenesi titriyor, soluk dudaklarından ses çıkmıyordu. Sade
gözlerini kapayarak peki demek ister gibi birkaç kere başını salladı. Ayakları birbirine dolaşarak
odadan çıktı.
Melek Hanım, durduğu yerde hafif bir ıstırap feryadını men edememişti, gözleri yaşla doluyor,
elleriyle yüzünü kapıyordu.
Saip Paşa, kaşlarını çattı, kardeşinin yüzüne bakmadan :
Kurdun çocuğu akıbet kurt olur kızım. Bu kanunı tabiattır. Biz tevekkeli mi o kadar inat ettik.
Görüyorsun ya, bize de ettin, kendine de.
Kapı hafifçe gıcırdadı. Kenan, elinde bir eski kadife nişan mahfazasıyle girdi. Titreyen parmaklarıyle
kutunun kapağını açmak istiyor, bir türlü beceremiyordu. Birkaç kere elinden yere düşürdü.
Saip Paşa, onun yüzüne bakmadan kutuyu aldı, açtı. Mahfazada bir başka saat, Kenan'a babasından
miras kalan o altın kaplamalı küçük saat vardı.
Bu ne?. dedi.
Kenan, bu defa başını kaldırmağa cesaret etti. Kirpiklerinin içinde toplanmış bir yaş tabakasıyle
perdeli mavi gözlerini dayısına çevirdi, hıçkırmamak için olanca gayretini sarfederek :
Onun yerine bunu alınız, Paşa Dayı. Sizin saatiniz bende değil, dedi.
Birkaç dakika sonra Saip Paşa'nm karısı asıl saati getiriyordu. Saat, yeleğin sökük cebinden kumaşla
astar
arasına kaymıştı.
Melek Hanım, ağlaya ağlaya çocuğunun elini tuttu:
Sizi çok üzüyoruz, ağabey. Müsaade ediniz; ben, çocuklarımla Tilkilik'teki evime gideyim. dedi.
Saip Paşa, onu inadından döndürmek için hayli uğraşmış, sözünü dinlemezse yine pişman olacağını
söylemişti. Melek Hanım, hayattan acı dersler almıştı. Dünyanın ucu uzundu. Günün birinde yine
ağabeysine muhtaç olmayacağı nereden belliydi? Böyle olduğu halde kararında sebat etti. Zaten o
çoktan bunu düşünüyordu. Konaktaki hayatı ne kadar rahat olursa olsun biraz misafirliğe benziyor,
bir türlü ev hanımı, aile annesi ihtiyaçlarını tatmin edemiyordu. Tatlılıkla ayrılmak, kardeşini
darıltmamak için çok dil döktü: Bizim babamız sayılırsın ağabey. Başımız darda kalırsa elbette yine
sen yardım edeceksin. diye onun gönlünü aldı.
Kendi evlerinde daha fakir, fakat daha mesut ve rahat yaşıyorlardı. Bu üç odalı küçük ev dar, loş bir
sokağın nihayetindeydi. Minimini bahçesini temizlemişler, çiçeklerle süslemişlerdi.
Kenan, Beyler sokağındaki rüştiyeye gidip geliyordu. Yavaş yavaş boyu uzamağa, yüzü güzelleşmeğe
başlamıştı. Babasından fazla esmer, fakat tatlı rengiyle ince çizgili zarif, sinirli yüzünü; anasından
koyu mavi gözleriyle güzel, beyaz dişlerini almıştı.
Küçüklüğünde bu miras, tabiatın garip bir istihzası gibi görünüyordu. Sevimli bir çocuk olmakla
beraber ona bakanları gayrıihtiyari bir gülmedir alırdı. Bu zayıf çehrenin fazla esmer rengiyle koyu
mavi gözleri, parlak beyaz dişleri hiç birbirini tutmuyordu.
Fakat ilk gençliğin taravetiyle beraber bu simada güzel bir şeyler doğmağa başlamıştı. Esmer cildine
dalavetli bir şeffaflık geliyor, mavi gözleri, koyu renkli ince dudakları, sedef gibi parlak beyaz dişleri bu çehreye bir garip cazibe veriyordu.
Bununla beraber hala o eski ürkek uyuşuk, mütehayyil tabiatını bırakmamıştı. Mektepte de konakta
olduğu gibi çocuklardan uzak kalıyor, yine o nazik, mahcup vakariyle haşarı, arsız arkadaşlarına
kendini saydırıyordu.

Sokağı hiç sevmezdi. Yalnız, havanın çok güzel olduğu bazı akşam üstleri annesiyle beraber
Topaltı'na, yahut Kadifekale'sine çıkardı. Çalışkan değildi, derslerine fazla merakı yoktu. Ev işlerinde
annesine yardım eder, hatta onun örgülerine, gergeflerine biraz eli yatardı. Komşular onu haşarıca
bir kız olarak yetişen Afife'den ziyade kıza benzetirlerdi.
Hala küçüklüğündeki gibi emsalsizdi. Hala annesi onun için isteye isteye bir şey aldığını bilmiyordu.
Dünyada yalnız bir şey ona muhteriz sükutunu kaybettiriyor, ruhunda heyecana, ihtirasa benzer
duygular uyandırabiliyordu : Musiki.
Evlerinin civarında bir eski tekke vardı. Pazartesi geceleri orada ayinden sonra bir musiki faslı
yapılırdı.
Kenan, bu ayin gecelerinde bütün ruhuyle yaşadığını duyar, onları sabırsızlıkla beklerdi.
Elinde bir muşamba fener, arkasında soluk bir avniye kaputla uzak bir mahalleden gelen ihtiyar bir
binbaşı vardı ki, çok hürmet ederler, meşhur bir udi olduğunu söylerlerdi.
O, çalmağa başladığı zaman Kenan, bir köşede kendini unutur, gözleri dışarıda mezarlığın karanlığı
içinde kaybolur; bildiği dünyadan büsbütün başka bir dünya içinde yaşamağa başlardı.
Babasının bir köşeye atılmış duran eski, kırık bir udu vardı. Bu tesirlerle Kenan, arasıra onu kucağına
alır, bildiği havaları çalmağa uğraşırdı. Fakat ihtiyar

binbaşının elinde garip bir elemle dile gelen ud ona hiç bir şey söylemiyordu. Bu ilk tecrübeden pek
çok meyus olmuş, babasının kırık udunu tekrar bir köşeye atmıştı.
Ders göstermek şöyle dursun, çalgısını akort ettirecek bile kimsesi yoktu. Mahcup ve mağrur olduğu
için başkalarına, mesela o ihtiyar binbaşıya müracaat edemezdi. Böyle bir arzusu olduğunu
duyarlarsa belki gülerler, belki hatta hakaret ederlerdi.
Melek Hanım, her sene bağbozumuna doğru Bozyaka'ya gider, Saip Paşa'nm kulesinde bir iki ay
misafir kalırdı. Böylece hem ağabeysinin gönlünü almış hem de şehirde bunalan çocuklarını
eğlendirmiş olurdu.
Kenan'ın en sevdiği mevsim bu iki sonbahar ayıydı. Sokak hayatından nefret eden, saatlerce uyuşup
kalmak için loş, tenha köşeler arayan durgun, tembel Kenan, burada büsbütün başka bir çocuk
olurdu. Esmer yanaklarına biraz renk, mağmum ruhuna biraz neşe gelir, serin sabahlarda, mehtaplı
gecelerde bağ aralarında dolaşmaktan, topraklarda yuvarlanmaktan zevk alırdı. Fakat orada da yine
çoluğun çocuğun arasına karışmaktan çekinirdi. Kenan, hayatında ilk defa bir arkadaş bulmuştu.
Kendisinden kırk yaş büyük olan bu arkadaş Şem'i Dede idi. Dede, Rumeli muhacirlerindendi. Otuz
beş sene evvel omuzunda bir zembil, koltuğunda bir ney torbası ile İzmir'e gelmiş, elindeki beş on
parayla Bozyaka'da birkaç dönüm bağ edinmişti.
Bağın bir kenarında çok eski zamanlardan kalma bir büyük servi vardı. Dede, senelerce çalışmış,
çabalamış, servinin yanına iki odalı bir taş kule yaptırmıştı. Yaz kış Bozyaka'da otururdu. Can yoldaşı
olarak üç beş keçisi vardı. Onlara adeta evlat muhabbeti vermişti.

Bozyakalılar, şunu rivayet ederlerdi: Epeyce zaman evvel şiddetli bir kış esnasında Şem'i Dede büyük
bir para sıkıntısına uğramış, hatta birkaç gün aç kalmış. Halini kimseye söyleyememekle beraber
civardaki bağ bekçileri bunu hissetmişler, Şem'i Dede'ye ekmek göndermişler. Dede, keçilerin daha
aç olduğunu söyleyerek ekmeği onlara yedirmiş. Bozyakalılar bunu Dede'deki hayvan muhabbetine
delil addederler. Fakat onun el ekmeği yemeğe tenezzül etmediği için böyle yaptığını söylenenler de
vardı.
Şem'i Dede, Kenan'ın ruhundaki ağır, mağmum ciddiyeti çok iyi anlamış, onu evlat gibi, hatta yaşlı
başlı bir arkadaş gibi sevmişti. Bazı sıcak günlerde bir sepete peynir, ekmek, üzüm doldururlar,
keçileri önlerine katarak Arap deresine inerlerdi.
Dede, bu derin, karanlık dağ boğazını kendi evinin bahçesi gibi bilirdi. Orada ömründe güneş
görmemişköşeler keşfetmişti.
Öğle saatlerinde çıplak bağlara dayanılmaz sıcaklar çöker, kaya yığınları beyaz ateşler gibi göz. alıcı
ihtizaz' larla parıldar, su birikintilerinin üstünde dumanlar tüterdi.
Bu saatlerde Şem'i Dede ile Kenan serin, gölgeli patikalardan inerler, ince sel çukurlarından atlarlar,
yosunlu taşlarından sular damlayan kaya altlarından geçerlerdi.
Ekseriya Zeybek Pmarı denilen bir yerde otururlardı. Burada açık yaralara benzeyen kırmızı
şerhalı topraklar içinde bir kocaman kaya vardı. Zaman ve rutubet, bu taşın kenarlarını yavaş yavaş
kemirip didiklemiş, altına serin, loş bir mağara açmıştı. Mağaranın görünmez bir yerinde hafif bir su
sesi gelir, yosunlu taşların ve daima iri damlalarla ıslanan kayalığın üstünde yabani otlar, mor çiçekli
dikenler yetişir, kenar

larından sarmaşığa benzeyen incecik dallarda kaya üzümleri nin pembe sayvanları sarkardı.
Kenan, ruhlarının içinde başka bir dünyaları olan, hep o dünyanın içinde yaşayan, seven
sanatkarlardandı. Uzaktan bakanlara o kadar manasız, uyuşuk, cansız görünen ilk gençliğini o, bu
ikinci dünyasında, sönmeyen bir gizli teheyyüç, bir yarım hayal sarhoşluğu içinde geçirmişti. Kenan,
bu hayali dünyayı ilk defa Zeybek Pınarında Şem'i Dede'nin neyini dinlerken görmeğe başlamıştı.
İhtiyar arkadaşı da bir başka türlü hayal delisiydi. Bir adeti vardı. Bir parça çalacağı zaman evvela
ona güftesini okur, manasını anlatırdı: Bak oğlum ay doğuyor. aşık mehtapta ayakları çıplak, başı
açık yarin yoluna düşüyor. Yar artık uykudan uyanmalı. Çünkü rüyasına girmeyen maşuku
koynuna girdi. Sen daha bilmezsin Kenan. İnsan, yarini çok özlerse gayri yüzünün hayalini de
göremez olur.. Şimdi bunları gözünün önüne al da öyle dinle. Yoksa keçilerim gibi dinlemiş
olursun oğlum.
Dede, güftesiz, dilsiz bir taksim yapacağı, sadece bir his ifade edeceği vakit bile bu izahatı ihmal
etmezdi: Bak sana şimdi koyunları çağıracağım. Yum gözlerini. Karşı dağlardan sürüler inecek.
Su başlarında cananeler mey içecek. aşıklar maşuklarının sümbül gibi saçlarını koklayacak. Ben
çalarken sen bunları düşün. Sümbülleri kokla.
Sonbaharda havalar bulanmağa başlar, gökyüzündeki bulutlar dolaşır, rüzgarın önünde yapraklar
uçuşurdu. Sararmış çardaklar, kurumağa başlamış ağaçlarda hevenkler sallanır, yerlerde sıra sıra
hasırların üstünde yaldızlı gibi görünen üzümler kurur, yollardan mütemadiyen üzüm sepetleriyle
yüklü arabalar, beygir

kafileleri geçerdi. Bozyaka, asıl bu son günlerinde neşelenirdi. Her tarafta ahenk, kahkaha ve
türküden başka bir şey duyulmazdı. Sabahlara kadar bağlarda çalgılar çalınır, hora tepilir; yollarda
önlerinde meşalelerle kafileler dolaşırdı.
Yaz esnasında gizli kalmış bütün küçük aşk sırları
artık açığa vururdu.
Akşam üstleri bağının kenarındaki yoldan geçen komşu gence gizlice çiçek atan, mehtapta bağları
birbirinden ayıran çitlerin arasından bin naz ile parmağının ucunu öptüren genç kıza meyus, bir
cesaret gelirdi. Çünkü bir daha görüşebilmek için sekiz dokuz ay beklemek lazımdı. Artık naz etmeğe
zaman yoktu.
Dikenli yollardan genç kızların kırmızı, beyaz, mavi yeldirmelerini artık gizleyemeyen ağaçlıklarda
vefa yeminleri, kordela uçlarına bağlanmış saç perçemleri alınıp verilirdi.
Kenan, bu son günlerde derin bir hüzne düşerdi. Sonbaharın, sönen, solan, harap olan şeylerin
müzmin hüznünü yaşından umulmayacak kadar kuvvetle hissediyordu.
Şem'i Dede, her yaz, Kenan'ı daha büyümüş, musikiye olan iptilasını daha artmış buluyordu.
Güzel bir fırsat çıkmıştı. Komşu evlerden birine oldukça iyi keman çalan bir Reji katibi taşınmıştı.
Mesut Bey adındaki bu adam, Kenan'daki istidadı hissetmiş, haftada birkaç saat ona ders vermeğe
başlamıştı. Çocuk, bu defa umulmaz bir süratle terakki ediyordu.
Saip Paşa, Kenan'ın keman çaldığını duyduğu vakit küplere binmişti. Hakimane bir tavırla : Akıbet
gükzade gurk şeved. diyordu, çiçekler açmağa başladı. Bu çocuğa adam olmaz derken yalan mı
söylemiştim? Mektep hocalarından utanır oldum. Her görüşte rihayet ediyorlar. Heyamola ile sınıf
geçiyormuş. O da be
nim hatırım için ha. Aklını kemana vereceğine derslerine verse ne olur? Amma, babasına
hayrul'halef olmak lazım. Artık aklım kesti. Yeğenim çalgıcı olacak, düğünlerde çingenelerle
beraber keriz havası çalacak.
Saip Paşa, bir gün bağ komşusu Münir Beyle sabah kahvesini içiyordu: İrfanı alinize büyük hürmet
ve itimadım bulunduğunu bilirsiniz, dedi. Mühim bir mesele için zatı alileriyle müşavere etmek
istiyorum. Malum ya bizim haylaz bir yeğen var. Tembel, miskin bir şey. Nizam altına almak,
lakırdı dinletmek mümkün değil. Adam olmayacağına eminim. Maazalik günah benden gitsin,
diyorum. Yaş on yedi. Bin zahmetle bu sene idadiyi bitirdi. Malumat namına bir şey aramayın.
benim Cemil ile Sadi onun yanında Eflatun gibi alim. Saip Paşa, oğullarından birini Fransız, ötekini
İngiliz mektebine vermişti. Gel. git. otur. kalk diyecek kadar lisan öğrendikleri için onları
mükemmel tahsil görmüş sanıyordu. Bu çocuğu mekatibi aliyeden birine göndermek beyhude.
Zeytinburnu fabrikası filan gibi bir askeri sanat müessesesine vermeli, diyorum. Hem belki bir sanat
öğrenir, hem de böyle yerlerde sıkı bir asker inzibatı vardır. Zatı alinizin İstanbul'da çok
bildikleriniz var. Artık bunlardan birisine bir kağıt himmet edersiniz. Çocuğu çağırayım da görün.
Münir Bey, asi, hoyrat, kılıksız bir sokak çocuğu göreceğini zannediyordu. Uzun, ince vücudu, dürüst
kıyafeti, sevimli esmer yüzünde gülümseyen mahcup mavi gözleriyle tatlı bir genç görünce hayret etli.

Münir Bey, az söylemesine, sorulan şeylere tektük kelimelerle cevap vermesine rağmen onun rasgele
bir çocuk olmadığını gördü, komşusu üstündeki bütün nüfuzunu sarfetti. Nihayet, çocuğu İstanbul'a


Kenan, İzmir'de annesi, kız kardeşi, Bozyaka'sı, Şem'i Dedesiyle beraber bir de masum, ümitsiz
çocuk sevdası bırakıyordu : Leyla. Leyla, büyük bir mülkiye memurunun kızıydı. Kenan, ona
Karantina'daki konakta sık sık tesadüf ederdi. Bundan başka yazm Leyla'nın ailesi de Bozyaka
bağlarına gelirdi. Küçükken yaramaz, hırçın bir kızdı. Öteki çocukları hiç çekemez, yalnız Kenan'la iyi
geçinirdi. Aralarında nihayet iki yaş fark vardı. Böyle olduğu halde Kenan, ona adeta bir büyük
ağabey muamelesi eder; bu küçük afacan kızın her kahrını çeker, her dediğini yapardı.
Bir yaz, Leyla birdenbire serpmiş boyuyla, yeldirmeli bir genç kız olarak Bozyaka'ya gelmişti. Kenan,
artık onunla konuşmak istemiyor, bağ yollarında rast geldikçe selam vermemek için gözlerini
indiriyordu.
Fakat Leyla, hala eskisi gibi fazla havai, fazla şımarık bir kızdı.
Bir gün yine Kenan'a dar bir bağ yolunda tesadüf
etmiş, şemsiyesiyle onun yolunu kesmişti :
Geçemezsiniz Kenan Bey. Bana niçin darıldığınızı söylemedikçe size yol yok.
Kenan gülümseyerek cevap vermişti :
Size darılmak için ne sebep var?
Leyla, şemsiyesiyle dikenlerin uçlarını kırıyor, dudaklarını bükerek somurtuyordu :
Bana soğuk muamele ediyorsunuz. Beni artık
hiç sevmiyorsunuz.
Bu sözler, çocukça bir saffetle dudaklarından dökülmüştü.
Kenan başını önüne eğmiş, yavaş, fakat derin bir
sesle :
Öyle mi zannediyorsunuz Leyla Hanım? demişti.
Bu sözler, Leyla'ya olan aşkının ilk ve son itirafıydı. Kenan, bir zamandan beri bu küçük kızı deli gibi

seviyordu. Aşk, ona ilk defa Leyla'nın büyük siyah gözlerinde görünmüştü. Dünyada ondan başkasını
sevmeyeceğine, yüreğinde onun acısı, gözlerinde onun hayaliyle öleceğine kanaati vardı. Bir çocuk
gibi bu siyah ümitsizliğe kendini bıraktığı halde büyük adam gibi halini, mevkiini takdir ediyordu.
Gecelerce düşünmüştü. Hiç bir çare, hiç bir ümit yoktu. Bu güzel kibar kızını istemek, yıldızlardan
birini istemek gibiydi. Ona karşı gönlünden geçen şeyleri bilseler kimbilir ;ıe kadar gülerlerdi.
Leyla'ya bir şey sezdirmek ihtimali onu ölüm gibi korkutuyordu. Çok mağrurdu. O kadar sevdiği
Leyla'nın bu biçare aşk ile eğlenmesi dayanılmaz bir acı olacaktı.
Genç kızın geçeceğini tahmin ettiği yollarda saatlerce dolaşırdı. Böyle olduğu halde onu görür görmez
ya yolunu değiştirir, yahut başını önüne indirirdi.
Leyla, bu aşkı çoktan hissetmiş, fakat gülmemişti. Bilakis o da Kenan'ı beğeniyor, onun ince esmer
yüzünü, mahcup mavi gözlerini bütün öteki gençlere tercih ediyordu.
Yol kenarındaki tesadüften sonra Leyla'nın sevildiğine hiç şüphesi kalmamıştı. Öteki komşu kızları
gibi o da mehtaplı gecelerde küçük kaçamaklar yaparak Kenan'la kolkola gezmek istiyordu. Fakat
Kenan, onun hemen açıktan açığa ettiği teklifleri anlaşılmaz bir inatla reddediyor, bu
çocukluklardan vazgeçmesi için yalvarırken adeta ağlıyordu.
Kenan'ın İstanbul'a gitmesine iki gün kala bağda son bir mülakatları olmuştu. Leyla, kendini
tutamıyor, mendilini yüzüne kapayarak ağlıyordu :
Bana mektup yazarsın, değil mi Kenan?
Hayır. imkan yok.
Birkaç sene sonra mühendis olduğun vakit beni alacaksın, değil mi Kenan?


Niçin böyle söylüyorsun Leyla Hanım?
Sen de beni. istiyorsun, değil mi Kenan?

Niçin cevap vermiyorsun?
Ağlamayınız Leyla Hanım. Ben size layık mıyım?
Annen beni annemden istesin. Şimdilik nişanlanırız.
Ben mi Leyla Hanım? Ben mi sizi isteyim?

Şimdi ağlamak sırası ona geliyor, göz yaşlarını göstermemek için başım yana çeviriyordu. Leyla, ateş
gibi yanan elleriyle onun bileklerini tutmuştu. Kendini bir an onun kollarına bırakmak ihtiyacıyle
yanıyordu. Kenan, karasevdanın bütün çılgınlıklarına rağmen Leyla'yı bırakmış, ağlaya ağlaya oradan
kaçmıştı. Bu izzetinefis sahibi büyük adam fedakarlığını yaptığı vakit on yedi yaşında bir çocuktan
başka bir şey değildi.
Ertesi sene tatil aylarında İzmir'e döndüğü zaman Leyla'yı da dayısının büyük oğlu Cemil'e
nişanlanmış buldu. Fazla meyus olmadı. Bu sevdayı zaten bir sene evvel gömmüş, Leyla için
ağlayacağı kadar ağlamıştı. Yalnız, bir şeye pişman oluyordu : Mademki bundan sonra
sevemeyeceğim. Niçin fırsat varken Leyla'yı bir kere olsun kollanma almadım? diyordu.
Kenan'ın bu ilk aşkı bir zaman sonra sönmüş, fakat izi, eseri gizli ve müzmin bir hüzün halinde
senelerce devam edip gitmişti. Yirmi yaşma girdiği vakit büsbütün kapalı, sönük bir genç olmuştu.
Mektepte Cevat isminde bir arkadaşı vardı. Huyları, tabiatları, hatta zevkleri arasında hiç bir
benzerlik yoktu. Cevat, çapkın, şen, zeki bir kibar çocuğuydu. Böyle olduğu halde birbirlerini pek
sevmişlerdi.
Cevat, arkadaşını biraz uyandırıp eğlendirmek, biI
raz hayata alakalandırmak istiyordu. Fakat bütün emekleri boşa gidiyordu.
Bazen ona sorardı : Sen hissiz bir genç değilsin Kenan. Bunu anlamak için kemanını dinlemeğe bile
lüzum yok. Haline, yüzüne şöyle bir bakmak kafi. Böyle olduğu halde neden hiç bir şeyde gözün
yok. Neden bu kadar emelsizsin?.
Kenan, hafifçe omuzlarını silker, her zamanki dalgın gülümsemesiyle : Ne bileyim? Ben öyle
doğdum! derdi.
Kenan, böyle doğmamıştı. Ondaki emel, ondaki yaşamak hırsı dünyalara sığmayacak kadar büyüktü.
Fakat hayatının fukaralık ve muvaffakiyetsizlik içinde geçeceğine vakitsiz inanmış, hayata adeta
darılmıştı. Yarım saadetlerden nefret ediyordu. Bitirmeğe muvaffak olamayacağı bir kadehi
dudaklarına götürmeyi sefil görüyordu.
Onun fikrince sanat gibi hayatta da orta yoktu. Muvaffak olanlar bildikleri, istedikleri gibi yaşarlar,
ötekiler karanlık köşelerinde ne olursa olurlardı.
Dünyada en çok iğrendiği insanlar, zengin ve mesut insanların etrafında yaşayan, onların
saadetlerinin kırıntılanyle bahtiyar olmağa çalışanlardı. adi bir kulübe penceresine asılmış süslü bir
perdeye, genç bir kadının çamaşır ve bulaşıktan porsumuş parmağına taktığı yüzüğe daima acımış ve
gülmüştü. Bunlara ne lüzum vardı, insan, kendini, halini bilmeli, elde edemeyeceği şeyi mümkünse
istememeli, mümkün değilse bu arzuyu bir ayıp gibi gizlemeliydi!
Sonradan, Kenan'da bir fikir, bir meslek haline giren bu kanaat, en küçük yaşından beri onda hakim
bit his olarak yaşamıştı. Minimini bir çocukken bu hisle bütün haklarından vazgeçmiş; zengin,
şımarık dayızadelerinden Karantina'daki konağın debdebeli muhitinde bu hisle uzak durmuş, nihayet Leyla'dan bu hisle aşkını saklamıştı.
Kenan, gönlünün sırlarını yalnız musiki ile ifade ediyordu. Keman, elinde bir taze çocuk ruhundan
nasıl geldiğine hayret edilen canlı, derin bir ıstırapla inliyordu.
Mühendis mektebini de idadi gibi bin güçlükle bitirmiş, buna mukabil kemanını çok, pek çok
ilerletmişti. İzmir'e dönmek istemiyordu. Çünkü şimdi orada annesi bile yoktu. Melek Hanım Afife'yi
Seydiköy'ünden bir tüccarın oğluna vermiş, düğünden bir sene sonra kendi de oraya gitmişti.
İstanbul'da bellibaşlı bir kimse tanımadığı için memuriyet almasına imkan yoktu. Bazı arkadaşları
ona musiki hocalığı tavsiye etmişler, rüştiye mekteplerinde birkaç ders, fakir mahallelerinde iki üç
keman hocalığı
bulmuşlardı.
Beşiktaş'ta kimsesiz bir ihtiyar kadının evinde bir oda tutmuştu. Yağmur, çamur demiyor, kolunda
keman kutusuyle sabahtan akşama kadar mektepten mektebe, evden eve koşuyordu.
Onu asıl bitiren vücut yorgunluğu değildi. Her gün biraz daha alçaldığını hassas gururundan biraz
daha kaybettiğini görüyordu.
Mekteplerde onun sanatından bir şey anlamıyorlardı. Rüştiyelerden birinde bir müdüre çatmıştı ki,
hala ne zaman hasta olsa çarpık bacakları, pos bıyığı, pis kılığı ile rüyasına girerdi. Bu adam, nedense
Kenan'a musallat olmuştu. Genç adamın halim vakarını, öteki muallimler gibi kendisine hakaret
etmediğini gördükçe tecavüzünü perde perde artırıyordu. Derslerde müz'iç bir karasinek gibi
ensesinden ayrılmaz, ikide bir lakırdıya karışarak ihtarlar, tembihler yapardı: Efendim, neden
bunların sesi çıkmıyor? İhtifallerde rezil oluyoruz.
Nedir o Mimar Kasım mektebi efendim. Ağzımın suyu akıyor. Geçen Fatih ihtifalinde mektebimiz
Ayasofya camiinin önünde duruyordu. Hudayı lemyezel hakkı için Mimar Kasım mektebinin
Çenıberlitaş mektebinin önünde okuduğu marşı biz Ayasofya'dan işittik. Allah gözden esirgesin, pek

kıymetli bir muallimleri var. Çocuklar orkestrayı bastırıyor. Gerçi siz de muktedirsiniz amma, her
nedense yavaş okutuyorsunuz. Bu, bizim prensibe mugayirdir. Himmet edin.
Bu müdür efendi bir nümayişde koluna, beline mektebin kırmızı yeşil kordelasını takmadığı, sokakta
talebe taburunun önünde bağıra bağıra marş söyleyip kumanda vermekten imtiha ettiği için Kenan'ı
azlettirmişti. Başka bir müdür de, oğluna yaptığı sünnet düğününde Kenan'ın keman çalmamasına
darılmış, beş on gün sonra, muallimi mumaileyhin vatanperverane milli şarkılarla vicdanı şebabı
tehyiç edeceği yerde fenni terbiye prensiplerine mugayir birtakım malayaniyat ile izaai evkat
ettiğine dair bir şikayet raporu yazmıştı. Maarif müdürü raporu, ayyaşlığıyle maruf müfettişe havale
etmişti. Kenan, bu tahkikat gününü de unutulmaz hatıraları arasına kaydetmişti.
Sarhoşluk, müfettişin şişkin yüzünü kirli kan pıhtıları, mor burnunu kırmızı tomurcuklarla
doldurmuş, diline tuhaf bir pelteklik ve rekaket vermişti. Köşede bir koltuğa kurulmuş, bir yandan
Kenan'ı istintak ediyor, bir yandan bir elişi makasıyle pantolonunun sipil sipil olmuş paçalarını
düzeltiyordu.
Azizim, rapordan istimbat edilen meale göre derecei vukufunuz mevzuubahis oluyor. Zatı
aliniz vatanperverane milli marşlar bilmiyor musunuz?
Bazılarını biliyorum efendim.
O halde niçin öğretmiyorsunuz efendim?


Bir ikisini biliyorlar efendim.
Kanaati vicdaniyemi bildirmek mecburiyetinde olduğum için vukuf ve iktidarınız hakkında bir
fikir edinmekliğim lazım. Sıkılmayın canım. Muallim kısmı serbest gerek.
Kenan, dalgın bir nazarla pencereden karşıki viraneye bakıyor, cevap vermiyordu.
O halde ne yapacağız?.
Beni müşkül mevkide bırakıyorsunuz.
Hayır efendim. Bilakis bu işi gayet kolay bitireceğiz. Şimdi istifamı yazacağım.
Sırf evlerdeki keman dersleriyle geçinmek mecburiyetinde kaldığı zaman daha ziyade üzülmeğe
başlamıştı. Meyus bir nakarat gibi diline dolamıştı : Her evir, kapısını çalarken gözlerini yere indirir,
kendi kendine : Ah, ne kadar düşüyorum diye tekrar ederdi.
Bu iş, haysiyeti, insanlığı kadar sıhhatine de dokunuyor, nahif vücudunu, hasta sinirlerini fazla
yoruyordu.
Ahretlikten yetişme hanımlara, hemen bir iki hava belleyip komşu delikanlılarına marifet göstermek
için sabırsızlanan mahalle kızlarına keman öğretmek onun yapacağı şey değildi.
Süpürge tutmasını bilmeyen mahalle karıları yirmi günde şarkı çalmak isterler, kemanı latarna Ve
gramofondan tefrik edemeyen aile babaları : Derse başlayalı iki ay oluyor. Himmet edin de şunu
bir aya kadar bitirelim! yolunda sözler söylerlerdi. Öteki usta bize türküler, kantolar çalardı. siz
neye çalmıyorsunuz? diye şiMyet edenler hiç eksik olmazdı.
Arasıra öyle sözler işitirdi ki, onu hem güldürür, hem müteessir ederdi :
Şu çalgı ustalığı ne iyi şey. Bak, hem eğleniyor, hem para kazanıyorsun.
Mediha, saçlarını kapa. Ayşe Hanım, ben mutfağa iniyorum, sen Mediha'nm yanında
bulunuver.
Azıcık arkanızı döner misiniz? Sofadan misafirler geçecek.
Sizi gözüm ısırıyor gibi. acaba nerede gördüm. Tellal Arif Efendinin düğününe gelen kemancı
siz miydiniz?
Siz bekar mısınız?. Neye evlenmiyorsunuz?. Elbet size de bir kız veren bulunur.
Bayram şekerinizi ayırdıktı. Alık hizmetçi, yanlışlıkla bekçiye vermiş.
Bugün kuzu ile helva pişirdikti. Sizin payınızı da ayırdık.
Kızın eski hocasının güzel sesi vardı. Hem çalar, hem söylerdi. Ders kızın zihnine daha kolay
girerdi.
Yay çekmek, sözüm ona çingenelere vergidir. Mektepten çıktığının ikinci senesiydi. Kütahya'da
ona bir yol mühendisliği teklif edildi. Kenan, bu sefil çalgı hocalığından kurtulduğu için memnun
oldu; istanbul'u sevine sevine terketti.
Artık mesleğiyle yaşayacak, musikisini yalnız kendisine hasredecekti. Fakat çok geçmeden bu
ümidinin de boşa çıktığım gördü. Kütahya'daki hayatı ona tstanbul'dakinden daha renksiz; daha
manasız geliyordu. İstanbul'da boş vakitlerinde serbest kalabiliyordu; kimse bu saatlerde ondaki
mütehayyil inziva zevkine dokunmuyordu. Halbuki burada öyle değildi. Komşuları, arkadaşları, ne
vakit çalışmağa başlarsa evine, odasma damlıyorlardı. Hala çocukluğundaki gibi nazik ve yumuşak
yüzlüydü. Kimsenin gönlünü kırmak istemiyor, yüze duramıyordu. Fakat onlar, saygısızlıklarım
artırdıkça artırıyorlar, Kenan'ı kasabanın çalgıcısı mevkiine
indiriyorlardı.
İlk gittiği vakit şehirde çapkın ve kalender bir mutasarrıf vardı ki, zevki, eğlenceyi çok sever, sık sık
gece alemleri, işret meclisleri tertip ederdi. Sarhoş olduğu zaman ceketini atıp ellerine kaşıklar
bağlar, Aydınlı vergi başkatibini karşısına alarak saatlerce göbek atardı.
Kenan, hiç değişmeyen köçek havalarını bir makine hissizliğiyle çalarken kendi kendine düşünürdü :
Dayımın hakkı varmış. Musikiyi sevenler mutlaka düşmeğe, mutlaka kerizci olmağa
mahkummuşlar. O kadar inandım, gayretim boşa gitti. Düştüm, hayatım gibi ruhum da sefil oldu.
Birkaç ay sonra bu mutasarrıfı değiştirmişlerdi. Halefi, haşin, sert bir ihtiyardı. Vazifeye başladıktan
birkaç gün sonra Kenan'ı çağırmış : Musiki güzel şey. fakat vezaifi resmiyeye, dokunmamak
şartryle. Memurlarımızda meyli sefahatin hayli artmış olduğunu haber verdiler. tabii bunun
vazifeye de tesiri oluyor. Bu gece alemlerine nihayet verilmesini, sizin de kemanınızla memur
arkadaşlarınıza önayak olmamanızı talep ederim. Zaten meşagili resmiyeniz hayli ağir ve müşkilülif
adır.
İşte bu sıradaydı ki Kenan, eski arkadaşı Cevat'tan bir mektup aldı. Tahsil vesilesiyle Avrupa'ya giden
Cevat, orada yerleşmiş, hatta ufak tefek ticaret işleri bile yapmaya başlamıştı. Hayatından memnun
görünüyor, Kenan'ı da oraya çağırıyordu : Kütahya'daki memuriyetin bulunmaz Hint kumaşı değil
ya. Bir iki yüz lira bulabilir sen hiç durma. Hemen kirişi kırıp buraya kapağı at. Biz, burada ucuz ve
rahat yaşamak ilmini öğrendik. Zaten uslu adamsın. Sana daha başka türlü kolaylıklar da
gösterebilirim. Burada hem birkaç sene gözün gönlün açılır, hem adamakıllı bir konservatuvarda mesleğine devam edersin. Mühendislikten, her halde boyunun ölçüsünü almışsındır. Sen, yine
kemanından şaşma. Benim, senin fevkalade istidadına imanım Var. Talih yardım ederse bir gün
ehemmiyetli bir adam olursun.
Kenan, bu mektubu aldıktan birkaç hafta sonra annesini ve Afife'yi görmek için bir ay izinle
Seydiköy'üne gitmişti. Bir akşam bir vesile ile annesine bu mektuptan bahsetti.
Melek Hanım, oğlunun halini bu sefer hiç beğenmemişti. Genç adam, adeta hastaydı. Yüzü daha
ziyade süzülüp solmuş, haline, tavırlarına bir ihtiyar yorgunluğu çökmüştü.
Kenan, niçin bu kadar kendini bırakmış, neden bu yaşta yaşamaktan yorulmuştu? Onu biraz mesut
görmek, dalgm gözlerine bir parça neşe ve hayat vermek için hiç mi çare yoktu?
Melek Hanım, geceleri yatağında geç vakitlere kadar bunları düşünüyor, oğlunun bilinmez derdi için
gizli gizli ağlıyordu.
Cevat'ın mektubu ona çaresizliği içinde bir büyük ümit gibi görünmüştü.
Arkadaşının belki hakkı var Kenan. Birkaç sene, Avrupa'ya git. Belki dediği gibi açılırsın. dedi.
Kenan, doğrudan doğruya cevap vermiyor, onun elleriyle oynayarak önüne bakıyordu :
Benim zavallı saf, masum annem.
Niçin böyle söylüyorsun, Kenan?
Beni bir kuş olarak dünyaya getirseydin, bu mümkün olurdu. Açık havaya karşı kanadımı
açar, uçardım. Yoruldukça ağaç dallarına, vapur direklerine konar, dinlenirdim. Susadıkça
derelere, acıktıkça Allahtan başka kimsenin malı olmayan yabani yemiş ağaçlarına inerdim. Ne
güzel bir seyahat olurdu, değil mi, anne?.

Kenan, söylediğine pişman olarak susmuş, bu gizli sitem için af ister gibi annesinin parmaklarını
dudaklarına götürmüştü.

Fakat Melek Hanım, onun ne söylemek istediğini anlamıştı. Oğlunun saçlarını, çenesini okşadı :
Kenan, dedi, ben Kemeraltı'ndaki küçük dükkan zaten senin için saklıyordum. Bir gün
halimize göre iyi bir kızcağızla evlenebileceğini de düşünüyordum. Bu ümidim kırıldı. Dükkanı
satalım. Getireceği birkaç yüz lirayı al. Arkadaşının yanma git.
Çocuk musun anne?. Ben hiç bir şey istemiyorum. Ben bir hayat mağlubuyum. Ben de babam
gibi oldum. O kadar meyus olma anne. Elbette bu böyle devam etmeyecek. Yaşım arttıkça bu
mağlubiyete alışacağım; kaderime razı olacağım. Ne bilirsin, belki son günlerimizde biraz mesut
oluruz.
Kenan, annesini fikrinden döndürmek için günlerce uğraştı. Fakat Melek Hanım, bu son ümidinden
vazgeçmiyor, çocuk gibi ağlayarak inat ediyordu.
Nihayet kabul etti. Madem ki onun saadetine çalışmak ümidi annesi için bir teselli olacaktı, zavallı
kadının bu son masum hayaline dokunmakta ne mana vardı?
Sait Paşa, Kemeraltı'ndaki dükkandan gelen bir iki yiiz lirayı Kenan'ın nihayet üç ayda yiyeceğini
söylemiş, dördüncü ay İzmir'e dönebilmesi için gidip gelme bilet almasını tavsiye etmişti. Paşanın bu

tahmini doğru çıkmadı. Kenan, dört sene Avrupa'da kaldı. Yaşamına yardım etmek için Cevat ona
küçük bir iş bulmuştu. Bu vazifeden artan bütün saatlerini sanata vermişti. Hummalı bir faaliyetle
çalışıyor, vücudunu yıpratan, sinirlerini üzen hayallerine kendine bırakmak için vakit bulamıyordu. Münzevi, ürkek ruhu yavaş yavaş açılmağa başlamıştı. Hatta bazı ufak tefek maceraları
bile oluyordu. Leyla'dan sonra tamamıyle boş kalan kalbinde yeni heyecanlar yanıp sönüyordu. Ağır,
ciddi, fakat munis, uysal tabiatı onu etrafındakilere sevdirmiş, ince çehresinde hala muhafaza ettiği o
mazlum çocuk saffeti ona birçok kalpler kazandırmıştı.
Kenan'daki sanat kudreti umulmaz bir süratle inki şaf ediyordu. Tanınmış bir musiki üstadmın
teşebbüsü üzerine verdiği bir konser, ona umulmaz bir muvaffakiyet temin etti. Bir münekkid onun
hakkında umumi kanaatini şu sözlerle hulasa etmişti : Bu Türk musikişinasının şimdiden bir
virtioz olduğunu söylemek yanlış değildir. Fakat, ben, onda fazla da bir şey görüyorum. Hüseyin
Kenan, yalnız başkalarının bestesini anlayıp söylemekle iktifa etmeyecek. Onun kendinin de bize
söyleyecek derin, temiz şeyleri var. Sade ve sadedıl Şark Noktürnlerinde yer yer usulsüzlükler,
acemilikler, korku veren tereddütler, hafifçe gülümsemekten iptidailikler yok değil. Bu, inkar
edilmez. Fakat bu biraz iptidai, biraz mütereddit musiki bizi tutmuştur ki, ehemmiyetli olan da
budur.
Bu çocuk, henüz kekeliyor, fakat ileride söyleyecek ve güzel söyleyecek. Memleketinin istiareli
lisamyle söylemek lazım gelirse, diyeceğim ki Kenan, henüz kuşlara benziyor. Tereddütlerinden,
hatta muvakkat düşmelerinden korkmayalım, ondaki istidat onu çok ilerigötürebilir.

Talih, artık Kenan'a gülmeğe başlamıştı. Bu muvaffakiyet, İstanbul'un günü gününe, saati saatine
uymayan bu güze! bukalemunun insan ve sanatkar bir zamanına tesadüf etmişti. Üç beş sene evvel
yan aç sürüp çıkardığı Kenan'a bu defa bir dahi, bir yarım ilah gibi kollarını açtı. Avrupa'dan aldığı parlak
şehadetnameden sonra artık bu gencin ehliyetinden şüphe edilemez, musikisine lakayt kalınamazdı.
Şişli'nin sanatkar salonlarından, Balıklı panayırı palikaryalarına, Sandıkburnu ehlidillerine kadar
birçok kimseler Şark Noktürnlerini dinlemiş, piyanodan gramofona kadar her çalgı, aylarca bu
musikiyi çalmıştı.
Muvaffakiyet, evvela Kenan'a hafif bir sersemlik vermişti. Hala inanamıyor, mümkün değil, bu,
devam edemez diyordu.
Şöhretine evvela sahte bir istihfafla omuz silkmiş, yaşayışını değiştirmemeğe karar vermişti.
İstanbul'da şimdi birçok hamiler, hayırhah dostlar bulunuyordu. Zengin bir tüccar bir musiki
mektebi' açmak, hovarda, fakat uyanık bir mirasyedi bir Opera kumpanyası yapmak için mühim
sermaye teklif etmişti. O vakit Nafia Nazırı olan musiki meraklısı bir paşa da onu kalemi mahsus
müdürü yapmak istemişti. Kenan, iki meslek arasındaki münasebeti anlayamayarak şaşkın, paşanın
yüzüne bakarken o :
Ne zarar var oğlum, demişti. Aynı zamanda mühendis değil misiniz?
Genç bestekar, bunları ve buna benzer başka münasebetsiz teklifleri reddetmiş, yine eskisi gibi
dersleriyle yaşamak istemişti. Fakat bu defa bütün kibar ve mutasallif İstanbul, onun talebesi
oluyordu. Kenan'dan ders almayan küçük hanımların kemanı, Hege'de tahsilini bitirmeyenlerin
piyanosu gibi noksan sayılıyordu. Ümidinden çok fazla para kazanmağa başlamıştı.
İlk zamanlarda yaşayışı gibi eski acı ve bedbin görünüşünü de muhafaza etmişti. Büyük kazalardan
kurtulanlar gibi yüreğinde bir ürkeklik, uzun müddet soğukta kalanlar gibi içinde bir ürperme vardı ki,
bir türlü gitmiyordu.
Bazı kendi kendine düşünürdü : Neme lazım. bu muvaffakiyet bana daha evvel gelmeliydi. Kalbim
söndü, heveslerim söndü, hayatım tamir kabul etmeyecek surette kırıldı.
Kenan, yanlış düşünüyordu. Kendisini yorgun ve bezgin bir adam sanan bu genç, bilakis yeni
yaşamağa başlıyordu. Tabiat, hükmünü yapıyor, ümide, aşka muhtaç ruhu biraz gecikmiş bir bahar
kuvvet ve sıcaklığıyle yavaş yavaş açılıyordu. Asıl sönenler, asıl ölenler vaktiyle o kadar genç bir ateş
ve arzu ile yaşayan arkadaşları, akrabalarıydı. Onlar, vücutlarını yıpratmışlar, kalplerini yormuşlar,
ömürlerinin heyecandan olan nasibini vakitsiz tüketmişlerdi. Onlar, şimdi vücutları, yüzlerinin
çizgileri kabalaşmış, maddi iş adamları, yahut yorgun, bezgin insanlardı. Kendileri için hayatın bir
gizli köşesi, bir yeni hissi kalmamıştı. Halbuki Kenan, çocukluğunun, ilk gençliğinin karanlık

uykusundan daha yeni uyanıyor, çocuk gibi masum kalan mavi gözleri hayat ve ışığa daha yeni
açılıyordu.
Çocukken ihtiyarlar gibi yorgundu. Şimdi, otuz yaşından sonra on beş yaşındaki mektep çocukları
gibi yeni tahassüslerle titremeğe başlıyordu. Gördüğü takfdir ve sevgi ona eski mahcup, çekingen
merdümgirizliğini yavaş yavaş kaybettirmişti. Sözlerine şen, tatlı bir serbestlik, uzun, ince
vücudunun hareketlerine canlı bir ahenk geliyordu.
Hatta bir parça şımarmıştı bile. Uzun müddet şefkatten mahrum kalmış çocuklar gibi biraz
nazlanmak ihtiyacına mukavemet edemiyordu.

Yorgun çehresi günden güne güzelleşiyor, kemanından dökülmüş bir nağme gibi taze, cazibeli bir
halavet alıyordu.

İstanbul'da birkaç sene evvel mahzun bir yalnızlık içinde yaşayan Kenan, şimdi hatta çalışmak için
vakit
bulamıyordu.
Arkadaşları, dostları bir gün rahat bırakmıyorlar, zayıf iradesinden istifade ederek biraz sefahate bile
alıştırıyorlardı .
O yaz, hem eserini bitirmek, hem de annesiyle kardeşini görmek için Seydiköy'e gitmeğe karar
vermişti. Saip Paşa, kıyametler kopardı. İstanbul'a telgraf üstüne telgraf yağdırdı : Nuri didesi,
medar'ı iftiharı Kenan'ı pek göreceği gelmişti! İhtiyar dayısını çiğneyip geçmek vicdansız bir hareket
olurdu. Genç sanatkar, dayısının bu ısrarlarına mukavemet edemedi. Arzuyu reddederse kibirli,
nankör diyebileceklerini düşündü. Bununla beraber Bozyaka'yı, senelerce mahrum ve sönük
hayatını sürüklediği yerleri şimdiki mesut ve hayat dolu gözleriyle bir kere daha görmeyi pek de
istemiyor değildi.

Vapur, üçüncü düdüğünü çalmış, yolcularını selametle gelenler asma merdivenin dibinde
kaynaşan sandallara inmişlerdi.
Münir Bey, biraz ötede Cavidan'la konuşan Kenan'a
seslendi :
İki dakika daha gecikirsek vapurda kalacağız.
Haydi Kenan.
Prens Vefik, genç adamın elini sıktı, hararetli bir
samimiyetle :
Haydi genç sanatkar, dedi, sohbetinizin arkasına iki ay sonra devam edersiniz. Çalışınız,
operanızla büyük muvaffakiyet kazanacağınızı ümit ederim. Bu kışı İstanbul'da geçirmek
istiyorduk. Fakat eserinizin ilk temsilinde hazır bulunmak vazifesi çıktı. Kenan Beyin
muvaffakiyetine iştirak, bir seyahat zahmetine değer değil mi Cavidan?.
Genç kız, tatlı bir tebessümle :
Elbet baba, dedi, bunlar söylemeden kararlaşan şeylerden.
Sonra, elini Kenan'a uzattı :
Eseriniz hakkında bize ara sıra birkaç satırla malumat verirsiniz değil mi?.
Genç adam, Cavidan'm elini öptü, gülerek onun cümlesini tekrar etti :
Bu da söylemeden kararlaşan şeylerden, değil mi efendim.
Münir Bey, asma merdivenden inerken arkasındaki Kenan'a yavaşça :
Kenan. arkamda sevinçten dans mı ediyorsun? dedi, ikimizi de denize düşüreceksin.
Vapur, yavaş yavaş açılmağa başlamıştı. Kenan, pervane dalgalarının içinde batıp çıkan sandalda hala
mendil sallıyordu.

Münir Bey, memnun ve müstehzi bir tebessümle :
Allah mübarek etsin Kenan, dedi, inşallah hayırlı dölün döşün, senin gibi sanatkar, karın gibi şık
çocukların olur.
Kenan, kızararak gülüyor, anlamamış gibi niçin? diye soruyordu.
Münir Bey, yandan vuran bir dalganın ıslattığı pantolonunu mendiliyle kurulayarak :
Bana ağız yapmağa lüzum var mı çocuğum?
dedi.

Hayır. yalnız. temin ederim ki hiç bir şey konuşulmadı.

Evet. bu da söylemeden kararlaşan şeyler nev'inden.
Münir Bey, daha ciddi ve ağır bir sesle devam ediyordu :
Fevkalade bir vaka olmazsa bu işe olmuş nazariyle bakabiliriz. Paşa, sarahaten bir şey
söylemedi. Fakat senden memnun. dikkat etmedin mi? Sanat nebalet ve asaletini hiç bir asaletle
kabili kıyas görmediğini kaç defa tekrar etti. Kızcağıza gelince. Onu tabii sen, benden daha iyi
hissettin. Hasılı, iki günde ikisinin de kalbini kazandın. Bu evlenmeye hiç bir mani yok. Yalnız,
benim fikrimi öğrenmek istersen ben, bu işe sizler kadar taraftar değilim. Benim başka türlü
mülahazalarım var. Muhitleriniz tamamıyle ayrı. Zevkleriniz de tabii öyle. Prenses
Cavidan'm esasen fena bir ruhu yok. Fakat fazla işlemek gayretiyle bu ruh üzerinde fazla
kuyumculuk etmişler. Sana gelince. Ben de amma lüzumsuz şeyler söylüyorum. Beni
dinlemiyorsun bile. Gözün, aklın başka yerde. Her halde bahtiyar olmanı temenni ederim.
Dayın bu havadisi öğrenince kim bilir ne kadar memnun olacak!.
Rica ederim, ona hiç bir şeyden bahsetmeyiniz.
Tabii. Şimdi Bozyaka'ya beraber dönüyoruz değil mi Kenan.
Hayır, ben yarın geleceğim. Bu gece Karşıyaka'da Roditi'lere davetliyim.
Sen her gece davetten davete gezersen ne vakit
çalışacaksın?
Bu, son, Münir Beyefendi. Yarından itibaı gömleğimi giyip işe başlayacağım.
inşallah diyelim de öyle olsun.

Sandal, Pasaport önündeki rıhtıma yanaşmıştı. Kenan çevik bir hareketle dışarı atladı, elini Münir
Beye uzattı.
Son Karşıyaka vapuru Kordon'dan uzaklaşırken gece olmuştu. Menemen ovalarından doğru serin,
hafif bir rüzgar esiyor, minimini dalgalara hala sönmeyen gurup aydınlıkları körfezinde ince, kızıl
yollar açıyordu.
Kenan, hafifçe sarhoştu. İki üç arkadaşıyle beraber Karamer'de birkaç bira içmişti.
Küpeşte parmaklığına dirseklerini dayamış, yüzünü İzmir'e çevirmişti. Kordon'un şaşaalı gece hayatı
yavaş yavaş parıldamağa başlıyordu. İçindeki renkli kağıt feneriyle nadide bir Çin estampına
benzeyen bir gazinoda kendi parçalarından birini çalıyorlardı. Kenan, bu besteyi ilk defa işitiyormuş
gibi derin bir hazla dinliyor, rüzgarlar içinde dağılan en küçük parçaları zaptetmek ister gibi başını
uzatıyordu. Vapur, uzaklaşmış, gazinodan bir renkli ışık hayali, musikisinden vehim gibi müphem bir
nefes kalmıştı. Kenan, hala o noktadan gözlerini ayıramıyordu. Bu defa daha yakından bir başka
keman sesi titredi. O da aynı parçayı çalıyordu.
Genç adam, başını çevirdi. Keman çalarak dilenen; kör bir ihtiyardı. Arkasını güverteye çıkan
merdivenin parmaklığına dayamış, kocaman şapkasını yanında duran bir çocuğa vererek uzun kır
saçlarını rüzgara dağıtmıştı. Çatlak, yorgun bir kemandı. Doğru dürüst akort bile edilememişti. Böyle
olduğu halde Kenan, bu ihtiyar dilencide bir sanatkar ruhu sezdi.
Merdivenin üstüne asılmış bir fener, yüksek, buruşuk alnını aydınlatıyor, sönük gözleriyle başka bir
aleme bakıyormuş gibi başını kaldırarak çalıyordu. Arasıra yorgun bir tavırla yayını indiriyor, derin bir nefes aldıktan sonra tekrar başlıyordu.
Bu, biçare bir ihtiyar körün kırık, maharetsiz ke ' maniydi. Fakat Kenan, kendi bestesinin bu kadar
derin bir rüya ve aşk ile dolu olduğunu, bu geceye kadar fark edememişti.
Yanında birisinin derin derin nefes aldığını işitti. Matem elbiseleri giymiş yaşlıca bir kadındı. Beyaz
bir mendille görünmeyen yüzünün görünmeyen gözlerini siliyordu. Daha ötede beyaz bıyıklı, uzun
boylu bir adam, yorgun bir tavırla kollarını yanma bırakıverdi. Biraz evvel neşeyle gülüp söyleyen
açık renk elbiseli iki mektep kızma dikkat etti. Onlar da şimdi susmuşlardı. Biri sarışın başını
arkadaşının omuzuna bırakıyor, derin derin karanlığı seyrediyordu. Kenan, tekrar alil sanatkara
baktı. Fenerin donuk halesiyle hemen hemen ruhanileşen ihtiyar, sefil başını daha ziyade
kaldırıyor,'dudaklarından hayal dolu bir genç tebessümü titriyordu.
Kenan gittikçe artan sarhoşluğu içinde kendi kendine düşünüyordu : Bu biçare de bir gün genç
oldu. Belki o vakit gözleri görüyordu. İhtimal, onun da Leyla'sı vardı. İhtimal, o da benim gibi
Leyla'sının gözleri için ağlamıştı. Kim bilir hayatı ne acılarla doludur. Fakat bu dakikada mesut
olduğuna şüphem yok. Gözleri görmüyormuş, ne çıkar? Benim de saatlerce karanlığa kapandığım,
saatlerce kendimi ihtiyari bir körlüğe vakfettiğim oluyor. Hayalimin dünyasını daha güzel görmek
için etrafımdaki ışıklan mahsus söndürmüyor muyum? Bu dakikada bu biçere, mesut oluyor. Ona
bu . saadeti ben Verdim. Kaybettiği dünyayı görüyor, sev , diklerini görüyor. Leyla'sını görüyor.

Hayatının göz yaşlarıyle akıtamadığı zehirini benim musikimle akıtıyor. Sade o mu? Bu matemli
ihtiyar kadınla bu küçük mektep kızlannı da bu dakikada ben mesut ediyorum.

Bu kadının kaybettiği her kim ise, su çiçekleri gibi narin bir kız mı? Bir kazaya kurban gitmiş bir
delikanlı i' mı? Ömrünün en güzel zamanlarını kollarında geçirdiği bir müşfik koca mı, her kimse
şimdi onu görüyor, onunla yaşıyor. Bu küçük mektep kızlarını ben mesut ediyorum. Dünyada belki
hiç göremeyecekleri hayali sevgilileri bu dakikada ben onlara gösteriyorum. Ömürlerinin saadeti
belki bu dakikada benim gösterdiğim rüyadan ibaret kalacak.
İhtiyar kemancı, susmuştu. Sahil yaklaşıyor, Karşıyaka nhtımmdan denize dökülen ışıklar vapurun
kenarlannda yüzüyor, çarkların dövdüğü dalgacıklar içinde bir yıldız kaynağı köpürüyordu.
Kenan, hala kendini bu müteheyyiç ve sarhoş hüli yadan kurtaramıyordu. Bu saatlerde dünyanın
kim bilir kaç memleketinde yaşıyorum. nice insanlar benim seslerimle gülüyor, ağlıyor, seviniyor,
mesut oluyor. Kendim de artık yaşamağa, mesut olmağa başlıyorum. Seviniyorum, sonra
çekinmeden sevdiğimi söyleyebiliyorum. Gerçi saadet bana biraz geç kaldı. İçimde birçok şeyler
yıkılıp harap olmuş. Büyük hislere artık kabiliyetim yok. Leyla'yı sevdiğim zamanlardaki vefa
ihtirası kalmadı. Sevdalanm biraz akar yıldızlara benziyor, kalbimi akıcı bir ziya iziyle parlattıktan
sonra sönüp gidiyor. İzmir'e geldiğim gün Nimet Hanım'ı Bozyaka'daki bağda misafir buldum.
Yüzüne bakar bakmaz bu genç, zarif ve bedbaht kadını sevmeğe başladım. Bu kadar güzel, ince bir
kadını kocasının nasıl ihmal ettiğine hayret ediyorum.
Ertesi günü Münir Beyin köşkünde Prenses Cavidan'a tesadüf ettim. Prensesin muhteşem güzelliği
karşısında Nimet Hanım, birdenbire silik bir hatıra oldu. Nişanlım gözüyle baktığım prensesi,
iptilaya benzeyen

bir aşkla seviyor, bu genç kızdan ayrılırsam nasıl yaşayacağımı kendi kendime soruyorum.
Şimdi misafir gittiğim evde beni bekleyen Matmazel Lilyan'ı bu açık ela gözlü çapkın İtalyan artisti
düşünüyorum. Zavallı Cavidan'a daha şimdiden ihanet ediyorum. Evet, içimde derin sevdalara,
büyük ihtiraslara kabiliyet kalmamış. Anlıyorum ki Leyla beni vaktiyle çok yıkmış, kalbimi harabeye
çevirmiş. Aşk kalbimden dudaklarıma çıktı. O, artık birini ötekinin unutturduğu buselerle bir
nağme, bir tebessüm gibi yalnız dudaklarımda yaşayacak. Fakat belki mesut olmak için de asıl çare
budur : Aşkı dudaklarından öteye bırakmamak, zehir gibi kalbe inmesine meydan vermemek.

Saip Paşa, Bozyaka'daki bağının bir köşesinde, asıl binadan epeyce uzak bir mesafede, güzel, küçük
bir köşk yaptırmıştı. Arasıra vali, deftardar, kumandan gibi büyük adamları bağda ziyafete, mehtap
eğlencelerine davet eder, onları bu hususi dairede ağırlardı. İzmir gazetelerinden biri bir gün
merasim dairesi diye bu köşkle eğlenmişti. Saip Paşa'nm istihzayı anlamadığını, bilakis pek
hoşlandığını gören ahbapları, dalkavukları, o günden sonra küçük köşke bu ismi vermişlerdi.
Merasim dairesi yüksekçe bir yerdeydi. Hem Kızılçullu taraflarını, hem Arapderesi'ni, hem de
Kokaryah tepeleri üstünden körfezin küçük bir parçasını görüyordu.
Saip Paşa, gözbebeği, medarı iftiharı Kenan'a bu merasim dairesini vermişti. Köşkün silinip
süpürülmesine kendisi nezaret etmiş, Kenan'ın haberi olmadan Karantina'daki konaktan bir oda
takımıyle piyanoyu getirtmişti. Hizmetçilere, çocuklara şiddetli emirler veriyor, Kenan Beyi rahatsız ettiğinizi
işitmeyeyim. Mühim bir hava çıkarıyor. sessizliğe ihtiyacı vardır. Bütün dünya gazeteleri yine
resmini yapacak, hatta, bu köşkün de fotoğrafını basacaklar. adet böyledir. diyordu.
Onun bu telaşını gördükçe Paşa dayı. Sizin bu hakkınızı nasıl ödeyeceğim? diye eğlenen Kenan'a:
Pek kolay evlat. İnşallah işini bitirdikten sonra bir Belediye marşı tertibedersin! diye cevap
veriyordu.
Kenan, işe başlamak için acele etmiyor, şimdilik bol bol eğleniyordu. Şımarık, yaramaz, serseri
çocuklara dönmüştü. Elleri ceplerinde ıslık çalarak dere tepedolaşıyor, krizma yapan bağcılara
yardım ediyor, ince bağ yollarında keçi yavruları kovalıyordu.
Bağdaki çocukların elebaşısı olmuştu. Türlü yaramaz, gürültülü oyunlar çıkarıyor; kaydıraklara,
saklambaçlara, esir almacalara onlardan çok zevk ve hırsla kendini veriyordu.
Bir gün yine peşine bir sürü çocuk takmıştı. Şem'i Dede'ye yeni bir azizlik etmeğe gitmişti. İhtiyar
derviş, bu aralık: Şaka bertaraf Kenan, dedi, ben, sana hayret etmeğe başladım oğlum. Küçükken
kuzu gibi usluydun. Sesinin çıktığını duymazdık.
Kenan, fütursuzca omuzlarını silkti :

Vaktiyle o küçüklerin babaları, analarıyle oynayamadım, dedi, şimdi kendileriyle oynuyorum,
dedeciğim. Hevesim içimde mi gömülüp kalmış nedir, ben de bilmiyorum. Galiba çocukluğumun
acısını çıkarıyorum.
Bunları söylerken yavaş yavaş yüzüne, sesine bir hüzün çöküyor, gözleri Arapdere boğazının
derinliklerine doğru dalıp gidiyordu. Birdenbire silkindi; zorla tekrar eski neşesini bularak :

Haydi küçükler, gidiyoruz, dedi.
Kenan'ı yalnız küçükler değil, büyükler de seviyor, ondaki bu genç, heyecanlı yaşamak zevki yüzüne,
sözüne, anlaşılmaz bir cazibe veriyordu.
Çocuklarla çocuk olan Kenan, gençlerle konuşurken hayat ve aşkla dolu bir genç oluyordu. Nimet
Hanımla olan macerası umulmaz bir süratle ilerliyordu. Genç kadın, bütün vakar ve temkini
unutuyor, Kenan'a mazlum bir çocuk teslimiyeti gösteriyordu.
Bir sabah, Nimet Hanım Merasim Dairesinin kapısına gelmişti. Kenan'dan bir kitap istiyordu.
Genç adam :
Niçin içeri girmiyorsunuz? diye sordu.
Nimet Hanım, gayriihtiyari güldü : Nasıl olur? diyecekti. Fakat utandı :
Münire beni bekliyor da. dedi.
Kenan, çapkın bir cüretle gülüyordu. ellerini beline dayayarak:
Vah vah. ne kuvvetli sebep? Ne büyük mazeret. diye eğlenmeğe başladı.
Bu defa Nimet Hanım da cesaretlendi :
Asıl manii biliyorsunuz ya, niçin soruyorsunuz?
dedi.
Kenan, daha ziyade yaklaşmıştı :
Asıl manii biliyorum, fakat doğru bulmuyorum, dedi, benden korkuyorsunuz, değil mi?
Nimet Hanım, yarı şaka, yarı ciddi hafif bir hiddet ve hayret feryadı kopardı :
Sizden mi?. Niçin?.
Kimbilir. Belki mesela zorla sizi öperim diye. Bu beklenilmez bir küstahlıktı. Genç kadın,
kıpkırmızı kesildi, hiddetle :,
Kenan Bey, rica ederim. dedi.

Genç adam korkmuyor, ehemmiyet Vermiyordu. Aynı çapkın, fakat sevimli küstahlıkla genç kadını
bileklerinden tuttu, süratle yanağından öpüp bırakarak :
Görüyorsunuz ki bunda korkulacak bir şey yok. dedi.
Bu, o kadar seri ve o kadar delicesine tuhaf bir şey olmuştu ki, Nimet Hanım, Kenan'a acı, sert bir şey
söylemek istediği halde becerememiş, asabi bir kahkahayla gülerek oradan uzaklaşmıştı.
O, ağaçların arasından kaçarken Kenan da gülüyordu. Sonra yavaş yavaş bu tebessüm söndü; elleri
cebinde düşüne düşüne içeri girdi:
Hayat ne acayip şey. Vaktiyle şu karşıki ağaç kümesinin içinde Leyla'dan ayrılmıştım. Onu bir
defa kollarıma alsam, senelerce mesut olacağımı biliyordum., bunu yapamadım. Mahrum, biçare
bir genç çocuğun bu hareketi çirkin bir küstahlık olurdu. Şimdi adi bir sokak delikanlısı gibi hareket
ettim, çardaktan bir salkım üzüm koparır gibi hiç tereddütsüz bu genç kadma sataştım. Kızıyor gibi
göründü. Fakat eminim ki kızmadı. Demek muvaffakiyet her şeye hak veriyor.
Güneşe karşı pancurları sımsıkı kapalı olan loş odaya girmişti. Piyano üstünde duran kemana baktı,
ona bir arkadaş gibi hitap ederek : Bozyaka'da sıkılmayacağım, dedi, bu güzel genç kadınla bir iki
aylık bir maceram var. Her saadet gibi bunu da sana borçluyum. teşekkür ederim.
Bozyaka'nm her türlü üzümünden tattınız Kenan Bey. İstanbul'un Kınalı Yapıncağı'ndan istemez
misiniz?
Bir ikindi vaktiydi. Çocuk, büyük, bütün ev halkı sıcaktan bağın bir köşesindeki çitlembiklerin altına
kaçmıştı. Burası Kırkçamlar yolu üstünde adeta bir küçük koruydu. Yazın her yer yandığı vakit orası
serin ve yeşil kalırdı.
Kırkçamlar'dan doğru daima bir hafif rüzgar eser, geniş ağızlı bostan kuyusu burasını daimi bir
rutubet içinde bulundururdu. Zaten bağın sebze bahçesiyle kuraklığa hiç yüzü olmayan Mis
çekirdeksizleri buradan
su alırdı.
Garip ile Kerem bağın emektar eşeği ile, bir çocuk gibi sevilen yavrusu  nöbetle kuyunun
etrafında dönerler, taş oluklardan buz gibi soğuk bir su akardı. O gün, kuyu başı her zamandan ziyade
kalabalıktı. Ağaçtan ağaca kurulmuş bir salıncakta kucak kucağa iki bebek uyuyor; serin hasırlara yarı

uzanmış genç kadınlar örgü örüyor; mendil, başörtüsü kenarları işliyor; daha ötede söz anlamayan
afacan bir çocuk sürüsü ördek gibi çamurlara batıp çıkıyordu. Kuyunun yanında miniminicik bir taş
havuz vardı ki sular oradan oluklara dağılır, üzümler orada soğurdu.
İstanbul'un kınalı yapıncağından istemez misiniz Kenan Bey?
Bu suali Nimet Hanım gülerek sormuştu. Dolabın ağır iniltilerini dinleyerek yavaş yavaş gözlerim
kapayan Kenan, başını çevirmeden cevap verdi :
Rica ederim, bana artık üzümden bahsetmeyin
Nimet Hanımefendi.
Nimet Hanım, daha manalı bir surette gülüyordu :
Benim Kınalı Yapıncak'ımı görürseniz söylediğinize pişman olacaksınız.
Kenan, hafifçe doğruldu, başını çevirdi. Nimet Hanımın yanında beyaz kısa etekli açık yakalı on dört,
on beş yaşlarında ufak tefek bir kız çocuğu vardı.
Küçük kız, gülmemek için dudaklarını ısırıyor, ince bileklerini Nimet'in elinden kurtarmağa, kaçmağa
çalışıyordu. Kenan'ın döndüğünü görünce kıpkırmızı kesildi. Nimet'in bileğini yüzüne siper etmek
istedi.
Genç kadm, onu bırakmıyor, zorla Kenan'ın yanına getiriyordu :
Kınalı Yapmcak'ım kemanınızın aşıklarından Kenan Bey. Sizinle görüşmeyi çok istiyor
amma utanıyor.
Nimet Hanım, küçük kızın bileklerini bırakmıştı. O, artık kaçmağa çalışmıyordu. İmtihana girmiş
korkak bir talebe gibi başı önünde, gözleri yerde duruyor, kirpikleri, dudakları titriyordu.
Kenan, ona ürkek bir çocuktan fazla ehemmiyet vermeyerek güldü :
Ne güzel küçük hanım bu, dedi, misafir mi?
Hayır. bağ komşumuz Şükrü Beyin akrabası. Şu sarmaşıkların arkasına gizlenmiş, bizi
seyrediyordu. Usulcacık yaklaştım, kuş avlar gibi yakaladım.
Kenan, tekrar sordu :
Küçük hanım İzmirli mi?.
Hayır. İstanbullu. Eviniz Kanlıca'da, değil mi Lamia?
Lamia potinlerinden birinin sivri ucuyle bir toprak kümeciğini düzeltmek için inat ediyordu. Başını
Nimet Hanımın bulunduğu tarafa çevirdi, yine gözleri önünde, ancak işitilebilir bir sesle fısıldadı :
Hayır. Paşabahçesi.
Kenan, bu defa doğruca Lamia'ya sordu :
Ne vakitten beri İzmir'desiniz, Lamia Hanım. Daha uzun zaman kalacak mısınız?.. Babanız,
anneniz İstanbul'da mı?
Nimet, başıyle Kenan'a manalı bir işaret yaptı, bu bahse devam etmemesini anlattı. Sonra, küçük
kızın yerine cevap vererek :

Lamia şimdilik izmirli oluyor! dedi. Babası, amcası Şükrü Bey. Nişanlısıyle evleninceye
kadar burada kalacak.
Kenan, hafif bir kahkaha ile :
Ay, küçük hanım nişanlı mı? dedi. Bu bahtiyar kim Lamia Hanım?.
Lamia daha ziyade utanmıştı. İki elini Nimet'in omuzuna koydu, yüzünü bileklerinin arasına
gizleyerek şikayet etti :
Ooof. Nimet Abla.
Genç kadın onun kalın, sıkı bir örgü ile örülmüş sarı saçlarını, güneşten yanmış açık ensesini eliyle
sevdi, sonra, çenesinden tutup zorla yüzünü kaldırarak :
Kınalı Yapmcak'ın nişanlısı bu sene mektepten çıkmış bir mülazim, dedi, şimdi Trabzon
taraflarında. Birkaç seneye kadar yüzbaşı olacak. Kınalı Yapıricak'ım da o vakte kadar yetişecek.
Artık düğünü burada yaparız:, değil mi Lamia?
Başka kadınlar da söze karışıyor, hep birden Lamia'yı utandırıp eğleniyorlardı. Kenan, onlardan
uzak duruyordu, hafif bir gülümsemeyle Lamia'ya bakıyordu. Nazlı bir siması, açık yeşil, süzgün
gözleri, uzunca hassas bir burnu vardı. Güneş, nazik, hafif cildine yaldızlı bir yanıklık vermiş,
yanaklarının gözlerine yakın yerlerine hafifçe çil basmışu.
Nimet Hanım, artık uykudan uyanan, biraz ötede annelerinin memesinden akşam kahvaltısı eden
bebeklerin boş salıncağına oturmuş, Lamia'yı yanma, himen hemen dizlerine almıştı. Onun çenesi,
dudaklan, yanaklarryle bebek gibi oynayarak söylüyordu :

Bu küçük İstanbul kızma bayılıyorum, Kenan Bey. Ne şirin değil mi? Niçin ona Kınalı Yapıncak
dediğimi tabii anladınız? Parmağıyle gözlerinin altına,

kirpiklerine dokunuyordu. Şu çillere bakın. Kadınlar bundan ölüm gibi korkar. Halbuki Lamia'nm
yanaklarına ne kadar yaraşıyor, istanbul'un şeffaf derileri kırmızımsı beneklerle lekeli kınalı
yapıncaklarına benziyor. ..
Kenan, güldü :
Ah, bu Bozyaka bağları, dedi, teşbihleri bile üzüm üstüne.
Kerem, dolabın iniltileriyle kendini bir ağır hülyaya kaptırmış gibi dalgın dalgın düşünüyor, teneke
oluklardan taş havuza dökülen köpüklü sular içinde soğuktan buğulanmış renk renk salkımları sarı
kehribar kümeleri, allı yeşilli donuk necef mahşerleri kaynaşıyordu.
Nimet Hanıma bir salkım mis çekirdeksizi vermişlerdi. Genç kadının artık üzüm yemeğe tahammülü
kalmamıştı. Onu zorla Lamia'ya yedirmeğe uğraşıyor, salıncağın üstünde bir boğuşmadır gidiyordu :
Küçük kızı sımsıkı kapadığı dudaklarını açmağa mecbur etmek için burnunu sıkıyor, gıdıklayarak
güldürüyordu. Nihayet Lamia, isyan etti. Onun haline göre kuvveti vardı. Hatta o da zorla Nimet
Hanıma üzüm yedirdi.
Boğuşmaları bittiği vakit genç kadın, tekrar Lamia'yı yanma aldı, alnına düşmüş bir küçük saç
tutamını düzelterek :
Benim tuhaf bir merakım vardır, Kenan Bey, dedi, karşımdaki insanlara bakarken Allahm
onlardan her birini ne yapmak için yarattığını düşünürdüm. Bu, bana bir güzel eğlence olur.
Mesela tramvaydayım, değil mi? Karşımdaki kadınlara birer birer bakarım. Şunu Allah her sene
evinin kedileriyle beraber doğurmak için, şunu uzun kollarıyle ipe çamaşır sermek için. şu kocakarıyı
gelinlerini çekiştirmek ve onlara beddua etmek için, bu hanımı mütemadiyen kocasını kıskanmak,
gözetlemek, her gece kavga çıkarmak, bayılıp ağlamak

için yaratmış diye eğlenirim. Bizimkilerden mesela Cemil Beyi yük arabalarına üzüm sepetleri
yerleştirmek, hamallarla kavga etmek; Kazım enişteyi daima hoşafla pilav yiyip oruç tutmak; Hafız
Eşref Efendiyi iri kırmızı burnuyle daima nezle olmak; ismini söylemeğe lüzum olmayan. birini bir
koltukta oturup tavus gibi kabarmak için dünyaya gelmiş sanırım. Kenan, gülerek sordu :
Kocanız Veysel Beyi?.
Nimet Hanım, kollarını yanma bıraktı, dudaklarını
büktü :
Doğru söylüyorum. yalnız onun niçin doğduğunu, neye yaradığını anlamadım.
Peki, ben?.
Nimet Hanım, hafif bir istihza ile :
Siz malum .Bütün cihan söylüyor .Dünyaya yeni bir ahenk getirmek için.
Eğlenmeyiniz, Nimet Hanım!
Peki, ya ben Nimet Abla?.
Bunu derin bir saffetle Lamia sormuştu. Geldiğinden beri hemen ilk defa konuşuyordu.
Bu bahsi zaten senin için açmıştım, Kınalı Yapıncak. Seni Allah nazlı, şık bir oyuncak olsun diye
yaratmış Lamia. Vücudunda, küçük yüzünde hiç ciddi bir şey yok. Hep oyuncak, hep süs. Sade
alnın biraz ciddi görünüyor. ince kaşlarının üstünde hafifçe kabarmış geniş bir alın. Fakat oraya da
bu incecik saç kıvrımları musallat olmuş. Hatta bunlara saç bile demek doğru değil. Kuştüyü gibi
ince, beyaz şeyler. işte bu alnındaki ciddiyeti de onlar bozuyor.
Güneş, Ilıca tepelerinin arkasına inmiş, tepeler yavaş yavaş gölgelenmeğe başlamıştı. Bir genç hanım,
ağaçlardan birine asılı yeldirmesini aldı :
Ortalık serinledi; artık gitmiyor muyuz? dedi.

Akşam üstleri bu saatlerde aradaki yoldan Kırkçamlar'a çıkmayı, ortalık kararmcaya kadar orada
vakit geçirmeyi adet etmişlerdi.
Kırkçamlar, yüksek bir tepenin üstünde asırlardan kalma bir çam ormanıydı.
Bu ihtiyar ağaçların iri, çatlak gövdeleri göz alıcı yüksekliklere uzuyor, tepelerinde güneşe karşı yeşil
şemsiyeler açılıyordu.
Bu tenha koru, Bozyaka kadınlarının bir bahçesi gibiydi. Gençler, yeldirmelerini atarak top,
köşekapmaca, körebe oynarlar; çocuklar durmadan dökülen, yerleri deniz gibi kaplayan sararmış
çam iğnelerinin içinde yuvarlanırlardı.

O akşam, Lamia'yı da beraber almışlardı. Kenan ile Nimet yürüyordu. Nimet Hanım, ona
işittirmemek için yavaş sesle Kenan'a anlatıyordu :
Bu çocuğa asıl muhabbetim merhametten geliyor. Lamia, nazlı bir İstanbul kızı. Üç sene evvel
annesini kaybetmiş. İstanbul'da yakından kimsesi yokmuş. Şark vilayetlerinden birinde kaymakam
olan babası yanına aldırmış. Bu minimini çocuk, iki sene babasına adeta bir anne gibi bakmış.
Geçen sene adamcağız bir kazaya uğramış. Kızcağız, oralarda yalnız kalmış. İzinli bir zabitin yanma
katarak buraya, amcası Şükrü Beyin yanına göndermişler. Çocuk, mahrumiyet içinde. Şikayet
etmemekle beraber anlıyorum ki hiç mesut değil. Amcasının çocuklarına adeta dadı gibi bakıyor.
Böyle olduğu halde yengesi yine şikayet ediyor, onu evde fazla görüyor.
Lamia, şimdi epeyce uzaklaşmıştı. Kenan, lakayt bir gözle ona baktı :


Zavallı çocuk. Acınacak hal, dedi, yalnız artık onun hikayesine nihayet verelim.
Sizi müteessir mi ediyor, Kenan Bey?
Kenan, sesini daha ziyade alçaktı :
Onun için değil, Nimet Hanımefendi. Bu manasız Kınalı Yapmcak'm hikayesinden çok daha
ehemmiyetli şeylerimiz var. Onlardan bahsetmeyelim mi?
Nimet, sahte bir şikayetle :
Kocalı bir kadına ne fena şeyler söylüyorsunuz? Rica ediyorum, dinlemiyorsunuz.
Kenan, yavaş yavaş bir huy şekli almağa başlayan şımarıklığıyle güldü :
Sizin kadar fevkalade bir kadının yanında uslu durursam evvela siz bana gülersiniz, ahmak
dersiniz. Nimet Hanım, rica ederim va'dediniz. Bu akşam, mehtapta bahçeye çıkarsınız değil, mi?


Mehtap gece yarısından sonra doğuyor.
Daha iyi ya.
Lamia, yol kenarında sarı sayvanlı, fes rengi tuhaf bir çiçek bulmuştu. Onu vermek için Nimet
Hanım'ı bekliyordu.
Kenan, hafif bir asabiyetle yavaşça :
Ah, Nimet Hanım, dedi, bu çocuğu da nereden musallat ettiniz?.

Kenan, Nimet'in Kınalı Yapmcak'ına adeta düşman olmuştu. O, bu çocuğu hiç yanından ayırmıyor,
her gittikleri yere götürüyordu.
Bir gün yine Kırkçamlar'a gitmeğe Lazırl anıyorlardı. Genç adam, açıktan açığa şikayet etli :
Ne derseniz deyin, bu. kızı artık çekemiyonım, dedi.

Nimet Hanım, gözlerinde çapkın bir tebessümle Kenan'a baktı :
Zekisiniz, Kenan Bey, fakat kurnaz değilsiniz, anlamıyorsunuz, ben Lamia'yi mahsus
yanımıza alıyorum.
Niçin?.
Çünkü o olmasa yalnız gelmemize mana verirler. Mesela şimdi bu saatte yalnız başımıza
Kırkçamlar'a gidebilir miydik? Lamia'nm bir iyiliği daha var. Zavallı çocuk, pek ziyade saf. Hiç
bir şey sezmiyor. Pek fevkalade olarak hissetse bile söylemeyeceğinden eminim.
Lamia, bu cihetten iyi bir arkadaştı. Daima beraber bulunduğu halde onlara pek az sokuluyordu.
Bazen bir yolda yan yana yürürlerken daha yavaş gitmek ihtiyacım duyarlardı. Lamia, o vakit onları
beklemeden, hatta başını çevirmeden yoluna devam ederdi. Bazen etrafım dikenler, çalılar sarmış bir
ağaç dibinde otururlardı. Küçük kız, bir şey söylemeden onlardan ayrılır, karşıki setlerde çiçek
toplamağa giderdi.
Kırkçamlar, tepesi dik meyilli bir bayırla bir sel çukuruna inerdi. Yağmur zamanlarında burada bir
küçük dere peyda olur, aşağıda Şehit mezarlığından geçerek Kızılçullu çayına akardı. Bayır, birbirine
kol vermiş taze, sık çam fidanlarından bir koru halini almıştı. Bir gün Nimet'le Kenan bu yoldan
dereye inmek istemişlerdi. Çamlar o kadar sıktı ki Kenan, Nimet Hanım'a yolaçmak için taze dalları
kırmağa, yaprak yığınlarını kucaklayıp iki yana ayırmağa mecbur oluyordu.
Dere, seri a bir çağıltıyla akıyordu. Çam diplerinden süzülüp gelirken hafif bir reçine kokusu, yağlı bir
yeşillik almış gibi görünen sularda ellerini, yüzlerini yıkadılar.


Kenan'la Nimet, devrilmiş bir ağaç kütüğünün üstüne yan yana oturmuşlardı. Artık Lamia'dan
çekinmeğe bile kuvvet bulamıyorlardı. Kenan bir şey söylemeden Nimet Hanım'm bileklerini

okşuyor, genç kadın, bu ağır hava içinde yorgun görünen başını arkadaşının omuzlarına bırakmak ve
uyumak ister gibi yavaş yavaş gözlerini kapıyordu.
Kınalı Yapmcak'ta bugün tuhaf bir saygısızlık vardı. Karşılarında oturuyor, gözlerini onlardan
ayırmıyordu.
Kenan, yavaş yavaş asabileşiyordu. Nihayet bir çare düşündü. Küçük kızın gözlerine bakmaya cesaret
edemeden mahcup bir gülümsemeyle :
Lamia Hanım, dedi, derenin öte tarafında sanlı, eflatunlu bir tuhaf çiçekler görünüyor. Nimet
Hanıma bunlardan bir demet yapmak isterdim. Fakat ihtiyarım yavrum. Yoruldum. Sen
çocuksun. Nimet ablana bu çiçeklerden bir küçük demet hediye etmek istemez misin?.
Aradan bu kadar gün geçtiği halde Lamia, hala Kenan'la konuşmağa cesaret edemiyordu. Bu güzel
keman çalan adam, onun için bir yarım ilahtı. Ona sessiz sedasız hizmet etmekten büyük bir zevk
alıyordu. Böyle olduğu halde Kınalı Yapıncak, bugün ona itaat etmiyor, onları yalnız bırakmaktan
korkuyor gibi Nimet Hanımın yüzüne bakıyordu.
O da hafif bir tereddütle kızararak Kenan'ı tasdik etti :
Pek memnun olurum, Lamia, dedi, amma zahmet olmazsa.
Küçük kız, istemeye istemeye yerinden kalktı. Tereddütlerle yürüyor, bir taştan ötekine atlamağa
cesaret edemiyormuş gibi duruyor, sık sık arkasına bakıyordu. Derenin öte tarafına geçtiği vakit
birdenbire aklına

bir şey gelmiş gibi döndü, korunun bir noktasına doğru seslendi :
Çoban, bak koyunlarından birkaçı Şehit mezarlığına doğru gidiyor.
Lamia, bunu söyledikten sonra birdenbire hafiflemiş gibiydi. Artık onlara bakmıyor, çalıların içinde
ceylan gibi atlayıp sıçrıyordu. Kenan ile Nimet Hanım, Lamia'nın seslendiği yere baktıkları vakit
hafifçe titrediler. Ağaçların arasından bir çobanla ak sakallı bir bağcı kendilerine bakıyordu.
Kenan, genç kadının ellerini bıraktı :
Lamia bizi bilmeden bir tehlikeden kurtardı. dedi.
Nimet Hanım, sararmıştı :
Hayır Kenan Bey, diye cevap verdi. Lamia onu bilerek yaptı. Şimdi anlıyorum. Tehlikeyi
farkettiği için bizi yalnız bırakmak istemiyordu.
Demek bu küçük kız, sizi sevdiğimi biliyor. Genç kadın, bir şey söylemeden önüne baktı. Lamia,
kolunda bir küme çiçekle geri döndüğü vakit hafifçe topallıyordu. Etekleri, elleri toz içindeydi.
Nimet Hanım, endişeyle sordu :
Bir şey mi oldu, Lamia?..
Hayır, ehemmiyetli bir şey değil dedi, eteğime çalı takıldı, düştüm.
Lamia, ayağını incitmişti. Bundan başka bir çalı dikeni sol bileğini baştan başa çizmiş, kanatmıştı.
Kenan :
Vah yavrum, dedi, bak, nelere sebep olduk?. Lamia, masum bir kompliman yaptı :
Ne ziyanı var efendim. Sizin eliniz gibi keman çalmıyorum ya.
Nimet Hanım, küçük kızı kolundan tutarak yürümesine yardım ediyor, bazı dik yokuşlardan onu hemen hemen kucağında çıkarıyordu.
Kenan'a bir zamandan beri garip bir hodgamlık gelmişti. Kendine ait olmayan her şey gibi,
başkalarının bedbahtlığına da bigane kalıyordu.
Böyle olduğu halde bugün bu çocuğa içinin sızladığını duydu : Ne garip bir adam oluyorum. Bazen
dünyanın elemi beni hissiz bırakıyor. Şimdi de böyle zayıf sinirli bir kadın gibi hiç ehemmiyetsiz bir
şeye acıyorum! diye düşündü.
Lamia, her şeyi biliyordu. Bir akşam, yengesiyle beraber Saip Paşa'nm bağına misafir gitmişti.
Mehtap olmadığı için çardakta, etrafına pervaneler üşüşmüş bir asma lambanın ışığında
toplanılmıştı.
Nimet Hanım, o gece fazla solgundu. Bir köşede sessiz sedasız oturuyor, söze karışmıyordu.
Bir aralık ne olduğunu sordular. Yorgun bir tavırla:
Sinirlerim rahatsız. Başım ağrıyor. Bu gece uyuyamamaktan korkuyorum. dedi. Sonra
dalgın bir gülümsemeyle ilave etti :
Küçükken arasıra böyle hastalanırdım. Bir Çerkez dadımız vardı. Güzel sesiyle bana ninniler,
türküler söylerdi. Onun sesi acılarımı, ağrılarımı hafifleştiriyor gibi gelirdi.
Lamia, o gece odasında lambayı söndürdükten sonra pencereyi açmıştı. Bir his ona Kenan bu gece
mutlaka güzel bir şeyler çalacak! diyordu. Küçük kız, duygusunda aldanmamıştı. Sekiz, on dakika

sonra keman başladı. Genç adam, bu gece hiç yapmadığı bir şeyi yaparak alaturka çalıyordu. Bir
taksimden eski bir ninniye geçti. Kenan, bu sade, monoton besteye ölmüş bir
ana sesinin hatırası gibi  müessir, yakıcı bir güzellik veriyordu.
Durgun, karanlık bir geceydi. Ağaçlarda yaprak bile kımıldamıyordu. Gölge yığınlarına benzeyen
kulelerde sesler kesilmiş, ışıklar sönmüştü.
Lamia, hayalinde bu ışıksız kulelerden birinin açık penceresini görüyordu. Nimet Hanım karanlığın
içinde daha solgun, beyaz görünen yüzünü çıplak kollarına dayamış, bu güzel keman sesini
dinliyordu. Ninni, bir peygamberin duası gibi tesir ediyor, Nimet ablasının acılan, ağrıları yavaş yavaş
sükun buluyordu.
Artık şüphesi kalmamıştı. Kenan'la Nimet, birbirlerini seviyorlardı. Bu aşk, Lamia'ya bir Leyla Mecnun masalı gibi güzel görünüyor, genç kalbinde sevinçle karışık bir rikkat uyandırıyordu. Öyle
zannediyordu ki kendisinin bu güzel masalda bir vazifesi vardı : Onların birbirlerini sevmelerini
evvela o istemişti.
Kenan'ı ilk gördüğü gündü. Nimet Hanım, gizli bir şey söylemek için yüzünü Kenan'a yaklaştırmıştı.
O, yanaklarında hafif bir pembelik, sözlerinde canlı bir hararetle söylüyor, genç adam, sözlerden
ziyade onları söyleyen dudaklara dikkat ederek dinliyordu.
Lamia, belli etmeden onları seyretmişti.
Kenan'ın tatlı esmer yüzü, mavi gözleri karşısında ablasının beyaz çehresi, siyah parlak gözleri ne
güzel görünüyordu. Küçük kız hemen onları birbirine yaraştırmış, Nimet ablam, Kenan Beyi sevse
ne iyi olur! diye düşünmüştü.
O yaştaki kızların fazla saf, savruk edalarıyle hiç bir şeyin farkında değil gibi göründüğü halde en
küçük hareketlerini, sözlerini, bakışlarını kaçırmıyor, hayalinieki aşk romanını günden güne işleyip
güzelleştiriyordu.
Şimdi artık şüphesi kalmıyordu. Kenan, bu gece Nimet Hanım için, bu kemanı çalıyor, hasta ablası bunu biliyordu.
Vakit geçiyor, keman bir türlü susmuyordu. Lamia'nın sevincine biraz da hüzün karışmağa
başlamıştı. Sevmek güzel şeydi. Fakat ne yazık ki bu masal da ötekiler gibi hicranla, ayrılıkla, belki
ölümle bitecekti. Nimet Hanım, kocalı bir kadındı. Kenan'la evlenmesine imkan yoktu. Bu güzel aşkı
ölünceye kadar birbirlerinden gizleyeceklerdi. Lamia, yaşma nisbetle fazla saf bir çocuktu. Onun
fikrince, bir erkek, aşkını ancak bir genç kıza, beyaz duvağını açtığı gece söyleyebilirdi.
Aşk, hayatın yalnız o gecesine mahsus bir saadetti. İnsan, o gecede ömründen bütün nasibini alır,
ertesi sabah güneş doğduğu vakit artık Allahtan isteyecek bir şeyi kalmazdı.
O akşamdan sonra bu macera, Kınalı Yapıncak'ı daha çok meşgul etmeğe başlamıştı. Evde iş
görürkenonları düşünüyor, amcasının çocuklarını eğlendirirken zihni bu aşkla meşgul oluyor; gece,
gözlerinde onların birbirlerine bakışan hayalleriyle uykuya dalıyordu.
Yine bir gece penceresinden Kenan'ın keman çaldığını dinliyordu. Bilmeden gözlerinden yaşlar
akmağa başladı : Yazık, ayrılacaklar. tki ay bile kalmadı. Nimet Hanım evine, Kenan Bey kimbilir
nerelere gidecek. Birbirlerini göremeyecekler. diyor, başını pencereye dayayarak : Nasıl
dayanacaklar? Nimet ablam bu güzel sesleri dinlemeden, Kenan Bey'i görmeden nasıl yaşayacak?
diye hıçkırıyordu.
Her gittikleri yere onu da götürdükleri için pek memnundu. Onları gücendirmek, aşklarının
havasından uzak yaşamak korkusu kalbini titretiyordu.
Bir akşam, Kırkçamlar'da fazla gecikmişlerdi. Yola çıktıkları vakit ortalık epeyce kararmış, ay
doğmuştu.

Lamia, elinde Nimet Hanımın şemsiyesiyle önden yürüyor, onların arkada, gittikçe adımlarını
yavaşlattıklarını hissediyordu.
Kınalı Yapıncak, başını çevirmiyordu. Fakat onların arkadan vuran ay ışığıyle yola düşmüş gölgelerini
görüyordu. Gölgeler gittikçe birbirlerine yaklaşıyor, Kenan'ın kolu Nimet Hanımı belinden sarıyor,
genç kadının başı arkadaşının omuzuna düşüyordu. Bir yol köşesinde büsbütün durdular. Gölgeler
soldaki yıkık bir kulenin beyaz duvarı üstünde bir sinema levhası açıkhğıyle vurmuştu.
Lamia, Kenan'ın Nimet Hanım'ı bileklerinden tutarak göğsüne doğru çektiğini, genç kadının
yaralanmış gibi arkaya düşen başını tekrar tekrar öptüğünü gördü. Küçük kız, bir şey belli etmemeğe
çalışarak yürürken eli, ayağı titriyor, bu dudaklar kendi yüzüne dokunmuş gibi heyecanlı isyanlar ve
ürpermelerle için için sarsılıyordu.
Bağ kapısında onlardan ayrılırken yüzlerine bakmayı içi istemedi. Nimet ablası, hala sıcak ve ıslak
dudaklarıyle onu öptüğü vakit titreyerek gözlerini kapadı.
Lamia, o gece geç vakte kadar uyuyamadı. Kenan'la Nimet'e karşı birçok temiz, nazik hisleri incinmiş,
kırılmıştı. Onlara hem darılıyor, hem iğrenmeğe benzer bir şey hissediyordu.

O gece, artık onlarla beraber gezmemeğe karar vermişti. Fakat ertesi sabah penceresinden giren taze
aydınlıklar içinde her günkü gibi şen ve sakin uyandı; o gün, Nimet Hanımla Kenan'ı göreceği saati
her zamankinden daha sabırsızlıkla bekledi. Beraber gezmeğe çıktıkları vakit onlardan biraz uzak
durmağa başlamıştı. Fakat kalbi, zihni hep onlarla meşguldü. Küçük kızm bu yazını hep bu aşkın
hikayesi dolduruyordu. Bu aşk, ona yalnız saadet değil, biraz da iftihar veriyordu. Kimsenin bilmediği bu güzel sırrı o biliyordu. Sonra daima onlarla beraber bulunmakla bu aşkı himaye
ettiğine kaniydi. Çobanla bağcının onları dudak dudağa görmesine o, mani olmamış mıydı? Bir gün
çitlenbiklerin altındaki kuyu başında onları yalnız bırakmak: için çocukları peşine takıp yolda top
oynamağa götürmemiş miydi?..
Evvela ihtiyatsızlıkları için onlara çok kızıyordu. Hatta bir gün Nimet Hanımla açıktan açığa
konuşmayı aklından geçirmişti. Fakat sonradan onlara hak verdi. Ne yapsınlar, birbirlerini
seviyorlardı. Bir zaman sonra ayrılacaklardı.
Lamia, bu ayrılık gününü aklına getirdikçe ağlayacak gibi oluyordu. Öyle sanıyordu ki, bu keman
sustuğu gün Bozyaka'da her şey bitecek. Gecelere ağır, yeknesak bir melal çökecek; Arapderesi bir çöl,
gökyüzü ıssız; her yer, her şey bomboş kalacak. Niçin Nimet Hanım, Veysel Beyle evlenmeden
Kenan'ı tanımamıştı. Onların birbirlerini almaları ne güzel bir şey olacaktı.
Lamia, bazı günleri çocukça bir hülyaya kapılıyordu : Paşabahçesi'ne benzer bir yerde iki komşu yalı
tasavvur ediyordu. iki senedir hala İzmir'e alışamamıştı. Paşabahçesi'ndeki eski yalıları günden güne
hayalinde güzelleştiriyordu. Onun fikrince insan oradan başka yerde tam bir surette mesut olamazdı.
Bu iki yalıdan birisinde kendisi gelin oluyor, nişanlısı Nazım'a varıyordu. Ötekine de Nimet Hanımla
Kenan yerleşiyorlardı. Her gün, her saat birbirlerini görüyorlar, adeta akraba ölüyorlar, ölünceye
kadar ayrılmıyorlardı.
Kenan, yine her gece keman çalıyor, onların birbirlerine olan aşkı günden güne artıyordu. Lamia, bu
güzel aşkm sönmesini hiç aklına sığdıramıyordu. Küçük kızın bu hülyası bu kadarla da kalmıyordu.
Kenan'la Nimet'in esmer güzel yüzlü, mavi gözlü, parlak beyaz dişli
bir oğlu, kendisinin Nimet Hanıma benzeyen bir kızı oluyor, bunlar büyüdükleri zaman birbirlerini
seviyorlardı.
Kınalı Yapıncak, bütün günlerini onlara ait düşünceler tahayyüller içinde geçiriyor, kulağında hep bu
güzel kemanın sesi, gönlünde hep bu sevdanın heyecanlarıyle uyuyup uyanıyordu.

Kenan, bir akşam üstü Şem'i Dede'nin kulesinden dönüyordu. Komşu bağlarından birinin kapısında
lacivert çarşaflı bir hanım gördü. Duvarın üstündeki yola sarkan kocaman bir incirin gölgesinde
duruyor, geniş yapraklı dallardan birini güneşe siper etmek ister gibi yüzüne doğru çekiyordu.
Kenan, bu lacivert çarşaflı hanımın Lamia olduğunu ta yanından geçerken far ketti.
Kınalı Yapıncak, küçük pembe yüzünde mahcup bir tebessümle ona gülüyordu.
Genç adam, gülerek ona doğru yürüdü :
Az kaldı, sizi tanıyamıyordum, Lamia Hanım. Çarşafa girince birdenbire büyük bir küçük
hanım oldunuz. Mübarek olsun efendim.
Lamia, ona bakmağa cesaret edemiyordu. Titreyerek :
Ben zaten geçen sene çarşafa girdim efendim, dedi, bu sabah yengemle İzmir'e indik de.
Bu sıcakta çekilmez şey.
Evet efendim. İlle düğün evini göreydiniz. Pek sıcaktı efendim. Hatta bir hanım bayıldı.
Siz düğüne mi gittiniz?
Evet efendim. Sonra da çarşıya uğradık.

Demek bu şıklık onun için Lamia. Gelin hanım bari sizin gibi güzel miydi?
Kınalı Yapıncak daha ziyade kızardı. Kirpikleri, dudakları titriyor, başını yanına çeviriyordu.
Ne vakit geldiniz?
Hemen şimdi efendim. ben arabadan sizi gördüm.
Niçin burada duruyorsunuz?
Lamia, bir parça tereddüt etti, sonra gözlerini önüne indirerek, utana utana cevap verdi :
Sizi bekliyordum.
Selam getirdim de efendim.
Lamia, çok utanmasına rağmen gülmekten kendini alamadı, hala bırakmadığı incir dalını yüzüne
siper ederek :

Nimet Hanımdan efendim, dedi.
Bu sözün Kenan üzerinde bir tesir yapacağına kaniydi. Onda göreceğinden emin olduğu heyecanla
kendi titriyor, gözkapakları sık sık açılıp kapanıyordu.
Teşekkür ederim, Lamia Hanım. Nimet Hanım'ı nerede gördünüz?
Peştemalcılarbaşı'ndan geçiyorduk efendim. Onlar Güneşli mağazasından çıkıyorlardı. Öyle
göreceğim gelmişti ki efendim.
Lamia, bugün ilk defa Kenan'la uzun uzun konuşmağa cesaret ediyordu.
Nimet Hanımın bir hafta evvel Manisa'dan kaynanasıyle görümcesi gelmişti. Genç kadın, onlar
gidinceye kadar Karşıyaka'daki evinde oturmağa mecburdu. Bu vaka, Lamia için büyük bir felaket
olmuştu. Yalnız Nimet ablasını kaybetmiyordu. Artık Kenan'ın yanına gel de cesare't edemiyor, bu
saygısız misafirlerin  Manisa'ya dönmeleri için gece, gündüz dua ediyordu.
Lamia'nm İzmir'den getirdiği haberler bundan ibaret değildi : Arabada gelirken söyleyeceği sözleri
birer birer hazırlamıştı. Öyle haberleri, öyle müjdeleri vardı ki, Kenan nazanndaki ehemmiyetini
büyültecek, onu kendine bu güzel aşkın mahremi gözüyle bakmağa mecbur edecekti. Güneşli
mağazanın önünde Nimet ablasını nasıl gördüğünü, anlatırken mahsus sözü uzatıyor, onun sualler
sormasını bekliyordu.
Fakat Kenan, fazla bir şey sormadan sözü değiştirmişti. Lamia, onun utanması ihtimalini düşündü :
Nimet ablamın ne vakit geleceğini biliyor musunuz? dedi, yarın değil, öbür gün. Cumartesi
akşamı. Müjdem için bana ne vereceksiniz, Kenan Bey?
İlk defa onun ismini söylüyor, ilk defa ondan bir şey istemeğe cesaret ediyordu.
Bu çocuk, sadeliği ile Kenan'ı eğlendirmeğe başlamıştı. Lamia, gittikçe cesaretleniyor, ağlamağa
hazırlanan çocuklar gibi dudakları, gözkapakları titreyerek devam ediyordu.
Nimet ablamın geleceğine ne kadar memnun oldum, Kenan Bey. Ben her şeyi biliyorum.
Korkmayın, kimseye bir şey söylemem. Kaç gündür ikinize de öyle acıyorum ki. Dün gece dikkat
ettim. Odanız karanlıktı. Lambanızı yakmadınız, keman çalmadınız. Kenan Bey, Allah
esirgesin, hasta mı acaba? diye korktum.
Lamia'nm bu hiç beklenmedik sözleri karşısında evvela şaşırmış gibi olan Kenan, gülmemek için
dudaklarını ısırıyordu. Hakikaten onlar, adamakıllı gemi azıya almışlar, cüret ve cesareti delilik
derecesine getirmişlerdi. Pencerelerin karanlık, kemanın sessiz kaldığı

evvelsi geceyi onlar Buca'da bir otelde beraber geçirmişlerdi.
Galiba Nimet Hanım da Lamia'nm saflığıyle bir parça eğlenmişti :
Kenan Beyin kendisi gibi kemanını da çok göreceğim geldi. O gece o ninniyi çalmasını rica et!..
Benim tarafımdan sen dinlersin, demişti.
Lamia, bu arzuyu Kenan'a söylerken sevincinden titriyor, Nimet Hanım için çalınacak kemanı
dinlemek vazifesi ona adeta gurur veriyordu.
O gece, erkenden odasına çekilmişti. Lambasını söndürdü. Penceresini açtı. Nimet Hanım için
çalınacak ninniyi beklemeğe başladı. Fakat saatler geçiyor, keman bir türlü başlamıyordu. Kenan, o
gece Münir Beyin bağına gitmiş, gece yansından sonra yorgun bir halde köşke döndüğü vakit va'dini
hatırlamıştı.
Lamia da bunu unutmuş göründü. Kenan'ı tekrar gördüğü vakit hiç bir şey söylemedi. Bu vaka, bu
güzel aşkın tarihinde ilk bir hayal kırılması, ilk bir düğüm olarak içinde kaldı.

Eylül bitmek üzereydi. Bağlar hala bir temmuz sıcaklığıyle yanıyor, yalnız gece yansından sonra
ortalığa nemli bir serinlik çöküyordu.
Kenan, artık avareliği bırakmıştı. Eseri günden güne ilerliyor, ona umduğundan ziyade neşe ve ümit
veriyordu. En çok geceleri çalışıyordu.
Zaten küçük yaşından beri gecenin Kenan üzerinde garip bir tesiri vardı. Gündüzleri daima biraz
uyuşuk, yorgun, emelsiz bulunur, karanlıkta yanan ilk ışıklarla beraber canlanmağa, yaşamaya
başlardı.
Artık her gece bir bağda toplanan komşuların davetine gitmiyor, çoluk çocukla beraber kırlarda
dolaşmıyordu. Geç vakitlere kadar köşkün önündeki çardakta, yahut bağın tenha bir köşesinde kendi kendine sigara içiyor; gece yansından sonra çiğ yağmaya,
bağlardan belli belirsiz serin bir toprak kokusu gelmeğe başladığı vakit odasına giriyordu.
Çardağın şeddine açılan pencerelere Saip Paşa, renkli camlar taktırmıştı. Kenan, bu camlan daima
açık tutar, odasında yalnız piyanoya ışık veren kaim abajurlu bir lamba yakardı.
Kenan, bazen sabah aydınlıkları lambasını söndürünceye kadar çalışıyordu. Işığın etrafına
pervaneler, parlak yeşil kanatlı gece böcekleri toplanıyor, yarı aydınlık duvarlara vuran büyümüş,
titrek gölgeleri odayı sessiz bir hayatla dolduruyordu.
sanatkar, bu zararsız gece böceklerini pek seviyordu. Bazen gülümseyerek düşünürdü: Odam
kalbime benziyor, İlerleyen yaşıma rağmen orada da daima böyle sessiz bir hayatın titreşimleri var.
Orada da böyle gözlerin bir renkli Vehmi sanılacak kadar hafif şeyler mütemadiyen çırpmıyor,
titriyor, bir gizli ateşle nazik kanatlarını yakıyor. Odam kalbime benziyor.
Bağın Kuzgun isminde ihtiyar bir köpeği vardı. Gündüzleri Kerem ile beraber çocukların halim,
cefakeş bir arkadaşı olan Kuzgun, geceleri korkunç bir bekçi kesilir, bağın arkasındaki ince yoldan
insan geçirmezdi.
Kuzgun, Kenan'a çok alışmıştı. Geceleri kapısı önündeki çardaktan ayrılmıyordu. Kenan, bazı geceler
ihtiyar köpeğin birdenbire yerinden fırladığına, uluya uluya arka yola doğru koştuğuna dikkat etmişti.
Fakat bir daha geri dönmüyor, yalnız arasıra  gündüzleri çocuklarla oynarken yaptığı gibi  kesik,
müşfik sesler çıkarıyordu.
Genç adam, bunu merak etmeğe başlamıştı. Bir gece, odasından çıktı. Köpeğin gittiği tarafa doğru
yürüdü. Daha on adım gitmemişti ki, hayretle durdu. Kütüklerin arasındaki tek bir zeytin ağacının altında
beyazlı bir kadın vardı.
Kenan, biraz ilerleyince bu beyazlı kadının Lamia olduğunu gördü. O da Kenan'ı tanımıştı. Telaş
etmiyor; yanına gelmesini bekliyordu.
Lamia Hanım, burada ne yapıyorsunuz? Kınalı Yapıncak, bu gece hiç ürkmeden cevap verdi:
Sizi dinlemeğe geldim, Kenan Bey. Uykum kaçtı da.
Korkmuyor musunuz?
Hayır. Niçin korkayım?
Size darılmazlar mı?
Burası yabancı yer mi? Hem bu saatte kim görecek? Herkes uyuyor.
Herkesin uyuduğu bu saatte tek başına bağlarda dolaşan bu küçük kız çocuğuna Kenan'ın içinden
sebepsiz  bir acıma geliyordu. Bir baba şefkatiyle sordu :
Peki, sen neye uyumuyorsun, çocuğum? Umulmaz bir ciddiyetle cevap verdi :
Ben musikiyi uykudan ziyade seviyorum. Kenan Bey. Birkaç geceden beri ne güzel bir şey
çalıyorsunuz. ..
Bellibaşlı bir şey çalmıyorum ki. çalışıyorum.
Çaldıklarınız arasında bir şey var ki, dönüp dolaşıp hep ona geliyorsunuz. Şimdiye kadar böyle
şey duymadım. Uzaktan dinlemeğe doyamıyorum. Başımı piyanoya dayayayım, o sesleri su gibi
içeyim diyorum.
Lamia, bunları söylerken yüzü sararıp kızarıyor, gözleri vecd ile doluyordu. Kenan, gülümseyerek :
Lamia Hanım, dedi, o, benim de derdim. Eserimin temi. Ne iyi söylediniz. Dönüp dolaşıp hep
ona
geliyorum. Çünkü her şey o derdin etrafından dönüyor. Bunu nasıl anladınız?. Uykusuzluk,
renginizi sarartır, Kınalı Yapıncak buruşuk yapraklara döner sonra.
Fakat sonra birdenbire değişerek hemen hemen sert:
Derdi bir de yakından
Geliniz bakalım, dedi. dinleyin.
Lamia, sevincinden uçuyordu. Teşekkür etmek için kelime bulamıyor, gözlerinde sonsuz bir mihnetle
Kenan'a bakıyordu. Kütüklerin arasında yan yana köşke doğru yürüdüler. Kuzgun, hafif hafif
uluyor, kuyruğunu sallayarak arkalarından geliyordu.
Kenan, camlı kapıyı açarken bir lahzalık bir tereddüt geçirdi. Lamia ne de olsa bir genç kız sayılırdı.
,Bu saatte onu yalnız olarak odasına almak doğru değildi. Fakat bu tereddüt uzun sürmedi. Kendi
aklına gelen şeyden kendi utandı : Ben hemen hemen bu çocuğun babası olacak yaştayım! diye
düşündü.
Lamba, kalın donuk abajurun altından piyanonun tuşlarını aydınlatıyor, yarı aydınlık duvarlarda
pervanelerin, yeşil kanatlı gece böceklerinin gölgeleri titriyordu.

Kenan, piyanonun önüne geçti, ufak bir izahtan sonra eserinin son parçalarını yavaş yavaş çalmağa
başladi. Küçük kız, ayakta duruyor, biraz evvel söylediği arzuyu tatmin etmek ister gibi başını
hafifçe piyanoya dayıyordu.
Kenan, parçayı bitirdiği vakit başını çevirdi. Lamia, hala başını piyanodan kaldırmıyor, gözlerinde
yorgun bir istiğrafla ona bakıyordu. Kenan'ı dinlerken ağlamış, kızarmış çilli yanaklarındaki yaşlar
daha kurumamıstı.
Kenan, onun bu donuk aydınlık içinde adeta beyaz

görünen açık sarı saçlarını okşamaktan kendini alamadı, neşeli bir rikkatle güldü :
Lamia, dedi. gözlerinin altında münasebetsiz bir şeyler görüyorum. Fakat bunları bir uğur
sayıyorum. Öyle ümit ediyorum ki beni yine beğenecekler.
Beğenmemek mümkün mü Kenan Bey?.. İnsan, sizi dinlerken ölmek istiyor.
Lamia, bunu söylerken titriyor, bu güzel sesler içinde ölmek zevkini duyar gibi gözlerini kapıyordu.
Kenan gülerek, onu tehdit etti :
Sakın bir daha bu sözü ağzından işitmeyeyim. dilini koparırım yaramaz, dedi.
Lamia da artık gülüyor, gitmeğe hazırlanıyordu. Kenan, onu bağın kenarına kadar götürürken :
Bunu şimdi anlamak mümkün değil Lamia, dedi, böyle bir piyano, bir tek keman size bir fikir
veremez. Onu orada sayısı elliyi geçen en mükemmel musiki aletlerinden, en güzel sanatkarların
seslerinden dinlemek lazım. Burada tasavvur etmeniz bile mümkün değil. Haydi çocuğum. Artık
güzel güzel uyuyunuz.
Lamia, çitin üstünden kendi bağlarına atlamıştı. Kenan'dan ayrılacağı vakit derin derin içini çekerek :
Yazık. Bunu ne Nimet ablam, ne de ben dinleyemeyeceğiz. dedi.
Kenan, hemen içeri dönmek istemedi. Arka üstü boylu boyuna toprakların üstüne yattı, yıldızlara
baka baka rabıtasız şeyler düşünmeğe başladı : Bu çocuğa acıyorum. Bu geceki hiçten vaka, bana
tuhaf bir hüzün verdi. Zavallı Kınalı Yapıncak, odamdaki ışığın karanlıklardan çekip getirdiği o
sessiz gece böceklerine benziyordu. Piyanoya başladığım vakit uyumak üzereydi, belki de uyuyordu.
Gecenin içinden gelen bu sesler onu uyandırdı, ne istediğini, ne yaptığını bilmeden  tıpkı o gece
böcekleri gibi  bu seslere doğru gelmeğe başladı. Yeşil yaldızlı kanatlarım lambanın ateşinde o kadar derin bir şevkle yakan böcekler gibi
bu küçük mahluk da musikinin ateşinde yanmak istiyordu. Bu daha yeni yaşamağa başlayan küçük
kız, ölümden bahsettiği vakit içim sızladı. Manasız rikkat.

Lamia, o geceden sonra adet etmişti. Bağlarda sesler kesilip, ışıklar söndükten sonra kuleden çıkıyor,
Kenan'ı dinlemeğe geliyordu.
Genç adam, evvela bunu hoş görmüştü. İnsanlar tuhaftı. Lamia'nın onun için ehemmiyetsiz bir
komşu kızından başka bir şey olamayacağını anlamazlar, belki dedikodu yaparlardı: Fakat bunu bu
saf çocuğa söylemek şöyle dursun, aklından böyle bir şey geçirdiğini hissettirmekten bile utanıyordu.
Lamia, o geceden sonra adet etmişti. Bağlarda sesdaktaki hasır kanepeye, yahut daha ilerideki
kütükler arasında yere oturuyor, Kuzgun'un başım dizlerine yatırarak saatlerce sessiz sedasız onu
dinliyordu.
Kenan, arasıra işine ara verdikçe bir sigara yakıyor, pencerenin pervazına oturarak Lamia ile
konuşuyordu. Küçük kız, ona iyiden iyiye alışmıştı. Artık çekinmiyor; büyük kardeş emniyetiyle ona
her şeyi söylüyordu. Bir gece, konuşmaları bir dertleşme halini almış, Lamia, ona en büyük
sevgilerinden annesinden, babasından, Paşabahçe'deki yalılarından bahsetmişti. Buna sakin
gecenin içinde birdenbire çardakları hışırdatan, yerlere birkaç kuru yaprak düşüren geçici bir rüzgar
sebep olmuştu. Kenan, yine pencerenin yanında sigara içiyordu. Lamia, gözlerini kapayarak başını
rüzgarın geldiği tarafa çevirmiş, gülümseyerek : Ne güzel. İstanbul'un rüzgarı, demişti.


Kenan da gülmüştü :
İstanbul'un ayrı rüzgarı mı var? Lamia, derin bir saffetle başını salladı :
Elbette Kenan Bey. Oranın denizi; rüzgarı bile başkadır. Burada hatıraları kalır diye
başkalarına söylemiyorum. Fakat siz anlarsınız. Yakmazdayken akşamları Boğaz'dan hafif bir
rüzgar gelirdi. Ben, onu dünyanın hangi yerinde olsa tanırım. Biz o vakit ne mesuttuk. Kardeşim,
annem, beybabam sağdı. Hepsi birden çok vakitsiz öldüler. Beni bu kadar yalnız bırakmalılar
mıydı?
Dizinde uyuyan Kuzgun'un başını okşuyor, hafifçe boynunu bükerek Kenan'a gülümsüyordu :

En çok kardeşim Fahir'e acırım. O, benden iki yaş küçüktü. Bana çok benzerdi amma
yaramazdı. Bebeklerimi kırar, dolaplarımı karıştırır, bana hiç rahat vermezdi. Bir iki kere zavallıyı
dövdümdü bile. Bir kere beybabam bize cam kutular içinde süslü şekerler getirmişti. Fahir,
kendininkileri hemen yiyiverdi : Bitirme, sonra vermem, ağlarsın! dedim. Dinlemedi. Ben mahsus
kendi şekerlerimi sakladım. Akşam üstü deniz kenarına gittiği vakit yemeğe başladım. Fahir,
bana yalvarıp ağlıyordu. Oh olsun diye eğleniyordum. Sonra, daha başka zalimlik de yaptım,
Kenan Bey. Maskaralık eder, beni güldürürsen sana bir şeker veririm. dedim. Kardeşim hem
ağlıyor, hem o güzel yüzüyle tuhaflıklar yapıyordu. Bakın, ben ne fena kızım, Kenan Bey. Ondan
sonra da vermedim. Bir abla böyle yapar mı? Fahir'i bir gün mektepten hasta getirdiler. Kardeşim
bir hafta sonra tifodan öldü. Hastalığında beni yanma bırakmak "Hieniryoflardı. Ben, fırsat
buldukça odaya giriyor : Fahir, iyi ol da sana kendi gündeliğimle her gün o şekerlerden alacağım!
diyordum. Annemle beybabama da çok acıyordum amma, onlara sonradan içime dert olacak bir şey yapmamıştım. Galiba ben bunun için çocuk
nazına o kadar tahammül ediyorum. Amcamın çocuklarına bilseniz ne iyi bakıyorum. Vakıa bu,
benim vazifem. öyle değil mi Kenan Bey? Evlerinde oturuyorum. Her halde amcam, hele yengem
bana bakmağa mecbur değil. Bana ettikleri iyilikleri ödemek için bir şey yapmalı değil mi? Semiha
ile Fikret'e dadı gibi bakıyorum. Ne isterlerse yapıyorum. Kimin öleceği belli olmuyor ki Kenan Bey.
Sonradan içime dert olmaktansa.

Yazın son mehtabı bütün şaşaasıyle tepeler, kuleler, ağaç kümeleri, kaya yığınları, gökyüzünün esmer
sedeflere benzeyen zemini üzerine bütün ince hatlarıyle çiziliyor; Bozyaka açık kurşuni renkte bir
kabartma resmi andırıyordu.
Ay ışığının sıra sıra uzanıp giden çıplak bağlarda suya atsetmiş ışıklar gibi adeta çalkandığı
derinleştiği görülüyordu.
Kenan, Lamia'nın nazik gölgesini çardakta görmeğe iyiden iyiye alışmıştı. Öyle sanıyordu ki, o varken
daha kolay çalışıyor, daha güzel şeyler buluyordu. O da vaktiyle Salı tekkesindeki ihtiyar binbaşının
udunu dinlerken gözlerini kapar, böyle titreyerek sararırdı. Hayatlarındaki benzerlik sade bundan
ibaret de değildi. Küçük kız, yine bir gece ona babasından bahsetmişti :
Ben, şarka gittiğim vakit on iki yaşındaydım. Öyleyken beybabama annem gibi bakıyordum.
Orada hizmetçilerimiz vardı : Yemeğimizi pişirirler, çamaşırlarımızı yıkarlardı. Ben, beybabamın
gömleklerini, mendilini kendi elimle ütülemek için inat eder, kahvesini pişireyim diye erkenden
uyanırdım. O da bana annemden bahsederdi. Sağ olsaydı belki şimdi İstanbul'a
dönmüş, Paşabahçesi'ndeki yalımıza yerleşmiş olurduk. Beybabam, arasıra jandarmalarla teftişe
çıkardı. Bir gün, dereden geçerken atım akıntıya kaptırmış. Sular onu beş dakikalık bir yere kadar
sürükleyip götürmüş. Değirmenciler, yetişip kurtarmışlar amma iş işten geçtikten sonra. Sular
zavallı babamı bir kayaya çarpmış, başını, göğüs kemiklerini fena halde zedelemiş. On gün kadar
hasta yattı. Doktor arkadaşları çok çalıştılar. Öldüğü güne kadar ben de hastanede kaldım, geceleri
sabahlara kadar ben onu bekliyordum. Nihayet bir gece ağırlaştı. Beni zorla dışarı çıkardılar,
ölünceye kadar yanma bırakmadılar. Ben o kadar müteessir olduğum halde o gün de beybabama
analık ettim. Ağlayarak sandıkları, açtım, bir ölü için ne lazımsa kendi elimle bulup çıkardım. Onu
bana son defa göstermek istemiyorlardı. Bir kaymakam doktor bey vardı. Ayaklarına kapandım.
Halime acıdı, beni elimden tutarak beybabamın yatağı yanına götürdü. Yüzüne bakamadım. Sadece
yanaklarını öptüm.
Lamia'nın sesi titriyor, gözleri yaşla doluyordu. Kenan, onun sarı saçlarını derin bir şefkatle okşadı :
Çok gençsin kızım, unutursun, dedi. Sonra, mahzun ve dalgın bir tebessümle ilave etti :
Sen hiç olmazsa son bir defa yanaklarını öpebilmişsin. Ben benimkinin nerede ve nasıl öldüğünü
bile bilmiyorum.

Ekim ayının ortalarına doğru idi. İlk yağmur yağmış, göçler artık başlamıştı. Bağlarda sabahlara
kadar ayrılık eğlenceleri yapılıyor, çıralar yakılıp çalgılar çalınıyordu. Buna rağmen Bozyaka'ya ağır
bir hüzün, içki
ve ahenklerle geçmiş bir düğün gecesi sonu yorgunluğu çökmüştü.
Ağaçlar yapraklarını dökmüş, korular, sel çukurları şiirsiz bir çıplaklık almıştı. Kurumuş çardaklarda
sararmış hevenkler sallanıyor, bir büyük yangından çıkmış gibi siyah ve harap görünen yapraksız
kütükler, soluk güneşin altında sıra sıra uzanıp gidiyordu.

Bağların sonbaharı, Kenan'da eski bir hastalığın hüznünü nüksettirmişti. Eseri bitmiş, İstanbul'a
dönmesine birkaç gün kalmıştı.
Gündüzleri caddeye çıkan büyük kapının yanında saatlerce oturuyor, çamurlu yollarda inleyerek
geçen yüklü öküz arabalarını, tekerleklerin bıraktığı izler içinde çürüyen yapraklan seyrediyordu.
Kınalı Yapıncak da öteki üzümler gibi bana bugün biraz sararmış göründü. Nesi var acaba?.
Çitlembiklerin içindeki kuyu basındaydılar. Kerem, yine ağır ağır başını sallayarak dönüyor, küçük
taş havuzda son üzümler soğuyordu. Lamia, miniminilerden birini Keremin sırtına bindirmişti.
Düşmesin diye çocuğu belinden tutuyor, dalgın dalgın düşünerek yürüyordu. ..
Küçük kız, doğrudan doğruya cevap vermedi. Yeşil, süzgün gözlerini Kenan'a çevirdi :
Yarın sabah biz İzmir'e dönüyoruz, Kenan Bey, dedi.
Demek artık birbirimizi göremeyeceğiz.
Evet. öyle.
Lamia, bir şey söylemek istiyor, tereddüt ediyordu. Nihayet cesaret etti :
Gelecek sene yine gelirsiniz değil mi, Kenan Bey?


Şimdiden bir şey söyleyemem. Belki işlerim müsaade ederse.
Peki, Nimet Hanım. Birbirinizi kimbilir ne kadar göreceğiniz gelecek. Muhakkak gelirsiniz
diyorum, Kenan Bey.
Kenan, çocuğun bu sadedil hayaline dokunmak istemedi :
Evet. zannederim ki geleceğim, dedi.
Ona mektup yazacaksın, değil mi?
Elbette.
Bana da tabii selam yazarsınız.
Elbette. Lamia.
Nimet Hanım çok üzülürse ben onu teselli ederim. Merak etmeyin, Kenan Bey.
Birkaç gündür sizi görmüyordum.
Biraz hastayım. Sonra hazırlık vardı. Biliyorsunuz ki benden başka evde işe yarayacak kimse
yok. Kenan Bey, size büyük bir ricam var.
Pek mi büyük?.
Nimet Hanım için bir gece, o ninniyi çalacaktınız. Aklınıza geldi mi? Unutmuştunuz. Bu gece
ninniyi çalar mısınız?.
Peki Lamia. Fakat bunu onun için değil, senin için çalacağım. Onu dinleye dinleye uyursun değil
mi?..
Teşekkür ederim. Yarın sabah size vedaa gelirim, Kenan Bey.
Çok güzel olur. Şöyle böyle epeyce eski bir arkadaş olduk, Lamia Hanım.
Kenan, ertesi sabah öğleye doğru uyanmıştı. Odasının pencerelerini açtığı vakit sarı bir kordela
parçasıyle pancurun kenarına bağlanmış bir küçük kır menekşesi demeti buldu. Kimin bağladığını
derhal anlamıştı. Lamia'ya ettiği va'di o vakit hatırladı, telaşla elini başına götürerek : Vah zavallı küçük, dedi,
ninnisini çalmayı unuttum.
Biraz ilerde ihtiyar bir bağcı, toprak kazıyordu. Kenan, pencereden ona seslendi :
Hüseyin Ağa, acaba sen biliyor musun, komşu Şükrü Beyler İzmir'e indiler mi?
Sabahleyin erken gittiler beyim. O küçük hanım buraya geldi. Sana selam bıraktı.
Kenan, küçük menekşe demetini koklayarak :
Vah biçare Lamiacık, dedi, kırk yılda bir benden bir şey isteyecek oldu.
Çiçekleri ne yapacağını bilmeyerek elinde evirip çeviriyordu. Sonra bir sandalyenin üstüne çıktı,
duvardaki yüksekçe bir çiviye iliştirdi.

Kenan'da o sabah ağır bir sersemlik, müz'iç bir yarım baş ağrısı vardı. Bir zamandan beri sabahları
neşesiz ve yorgun uyanıyor, geç vakitlere kadar yataktan kalkamıyordu. Odasının deniz tarafındaki
pencerelerini açtı. Boğazda yine o sabah sis vardı. Vakit öğleye yaklaştığı halde Anadolu yakasındaki
tepeler hala açılmıyor, suların üstünde yer yer duman kümeleri sürükleniyordu.
Kenan, yüzünü, açık göğsünü Boğaz'm nemli rüzgarına verdi, vücudundaki kırıklığın Verdiği
bedbinlikle:
istanbul'un baharı bir şeye benzemiyor, dedi, haziran girdi, hala havalar açmıyor. Duman sade
benim başımda değil. Boğaz da her sabah öyle oluyor.
Hep kabahat İstanbul'un geciken baharında, havalarındaki ıttıratsızlıktaydı. Kendisinin hiç kusuru
yoktu. Sabahlara kadar çalgı ile, sarhoşlukla, kumarla, kadınla geçirdiği geceleri kaale alınmağa değer
miydi? O sene Kenan için en büyük muvaffakiyet senesi olmuştu. Operası umduğu muvaffakiyeti
kazanmıştı. Fakat şimdilik bu kadarı da bir şeydi. Kışın bir kısmını Fransa'da, bir kısmını italya'da
geçirmiş, nisan iptidasında İstanbul'a dönmüştü.
Prens Vefik Paşa, müstakbel damadına Rumelihisarı'ndaki küçük yalısını tahsis etmişti.
Kenan'ın kasım başlarında Cavidan'la düğünü olacaktı. Baba, kız mahut miras davası için şimdi yine
Mısır'da bulunuyorlardı. Üç seneden beri türlü şekiller alarak uzayıp giden bu komedya bir yarım
muvaffakiyetle bitmek üzereydi. Bununla beraber bahar gibi yazdan da istifade edememeleri, bu
güzel mevsimi orada ziyan etmeleri pek mümkündü.
Prenses Cavidan'la Kenan, operanın ilk oynandığı gece nişanlanmışlardı. Bu evlenme, çoktan
kararlaşmıştı. Bilmeyen yoktu. Fakat Kenan, o geceye kadar ne Vefik Paşa ile, ne de hatta Cavidan'la
bu meseleye dair hiç bir şey konuşmamıştı. Genç kızla olan münasebeti hürmetkar bir arkadaşlık
hududunu hiç bir zaman geçmemişti.
O gece, opera bittikten sonra Vefik Paşa, Kenan'la birkaç sanatkar arkadaşını supeye davet etmişti.
Bu gece için onun da oynanacak bir kuvvetli numarası vardı. Eserin biraz soğuk karşılanmasını garaz,
kıskançlık, müellifin yabancılığı ve saireye veren dostların genç kompozitör hakkındaki düşüncelerini
birer birer dinledi. Sonra dirseklerini masaya dayadı. Kenan'ın musikisi için uzun bir konferans verdi
ki, bu sözlerle bitiyordu : Eserin derecei kıymeti hakkında aramızda ihtilaf olabilir. Fakat şu
noktayı tasdikte ittifak edebiliriz ki Kenan bizim aramızdan, insanlar arasından çıkmış ya

rım ilahlar alemine girmiştir. Bizim isimlerimize şeref veren mutantan elkap, hatta bazılarımızın
başını tezyin eden dünya taçlan onun sanatkar alnını süsleyen görünmez defne çelengi yanında kuru
kelimelerden, birkaç taş kırıntısından başka bir şey mi?
Mendilini ağzına götürerek hafif hafif öksürüyor, asıl müessir parçayı söylemeğe hazırlanıyordu:
Kenan Bey, muvaffakiyetiniz için size kıymetli bir hatıra vermek isterim. Parmağını şakağına
götürerek kaşlarını kaldırıyor, gözlerini derinleştiriyordu. Düşündüm, düşündüm, kızımın küçük,
muazzem elinden daha kıymetli bir şey bulamadım. Kan ve hanedan asalet ve nebaletinin sanat
asaletine olan bu cemile ve bergüzarmı kabul eder misiniz?
Kendi hareketinin ulviyeti karşısında kendi titriyor, gözleri sulanıyor, biraz evvel dudaklarını sildiği
mendille şimdi kızaran burnunu siliyordu.
Prens Vefik ile kızı Mısır'da kaldıkları müddetçe Kenan, Hisar'daki yalıda oturacak yeni bir esere
çalışacaktı. Siyah Yıldızlar ismini vermeyi düşündüğü bu opera yine şarka ait kanlı bir masaldı.
Altay eteklerinde muhayyel bir Türk Hanlığında korkunç bir ihtilal çıkıyor, hükümdarı çarmıha
geriyorlar, on bir erkek çocuğun gözlerine mil çekiyorlardı. Bu haileden yalnız en küçük şehzade
kurtuluyordu. Çünkü onun henüz kesilmemiş uzun saçlarına bakarak bir kız çocuğu sanıyorlardı.
Dadısı birçok seneler şehzadeyi sakladıktan sonra sırrın meydana çıkmasından korkuyor, eline bir
asa vererek onu huduttan çıkarıyordu. Eserin asıl mevzuu küçük şehzadenin derbeder hayatıydı. Tek
başına Hint'i, İran'ı dolaşıyor, senelerce yaylalarda çobanlarla, tekkeylerde rintlerle yaşıyor, nihayet Iran içlerinde yeni bir muhayyel memlekete geliyordu.
Küçük şehzade, sırrını hala saklıyordu. Ölümden korkmuyordu. Çünkü yaşamaktan bir zevk
duymamıştı. Onu her dakika takip eden bir korku vardı ki, kardeşlerinin akıbetine uğramak, Siyah
Yıldızlarını, yani gözlerini kaybetmekti.
Küçük şehzade, bu yeni memlekette çobanlıkla yaşamağa başlıyor. Zengin bir kadının koyunlarını
yaylaya götürüyordu. Bir gece yoluna devam ederken karşısına baştan başa vahşi sarmaşıklarla
kaplanmış büyük bir duvar çıkıyor. Yoldan geçen bir dervişe bunun ne olduğunu soruyor, ihtiyar
adam, bu kocaman kale duvarlarının arkasında bir saray ile bir bahçe olduğunu söylüyor. Hükümdar,
güneşten bile kıskandığı on iki karısını burada muhafaza edermiş.
Küçük şehzade, garip bir cazibeye tutuluyor, her gece bu duvarın karşısına gelerek saatlerce
düşünüyor.
Bir karanlık gecede duvarın bir tarafında beyazlı bir kadm farkediyor. Küçük şehzade, bunu evvela bir
gece hayaleti zannediyor. O, bir hayalet değil, padişahın en küçük karışıdır. Ne o muhteşem masal
sarayı, ne o güneş girmediği için bütün çiçekleri renksiz açan bahçe onu tatmin edememektedir.
Duvarın sarmaşıklarla kaplı bir köşesine sellerin açtığı gizli bir delikten her gece böyle dünyaya
çıkıyor.
Parlak Siyah Yıldızlı çobanla soluk yüzlü sultan arasında derin bir aşk başlıyor.

Birçok geceler gökyüzünün yıldızları yukarıdan dünyanın en güzel bir aşkını seyrediyorlar. Aşk,
gözlerini öyle bürümüştü ki, bir gece karanlıkta yavaş yavaş hareket eden, yavaş yavaş etraflarını
saran uzun mızraklı gölgeleri göremiyorlar.
Çoban, tehlikeyi farkettiği vakit iş işten geçmiştir.

Fakat o, şimdi bir çoban değildir. Sevgilisinin büyük bir tehlike geçirdiği bu dakikada damarlarındaki
eski cengaver kanı birdenbire tutuşan bir hükümdar çocuğudur. Asasmı mızrak gibi kullanıyor,
sevgilisini o gizli duvar deliğinden kaçırıncaya kadar korucularla dövüşüyor.
Ertesi günü çobanı hükümdarın karşısına çıkarıyorlar. Tehditler, işkenceler nafiledir, küçük şehzade,
sevgilisinin hangi sultan olduğunu, Vahşi bir inatla saklamaktadır. Onu karanlık bir hücreye
kapıyorlar; günlerce süren müzakerelerden sonra bir çare bulunuyor.
On iki sultanı birer birer çobanın önünden geçireceklerdir. Sevdiği kadını tanıdığı zaman mutlaka
kendini tutamayacak, bir ses veya hareketle değilse bile hiç olmazsa gözlerinde yanıp sönecek bir
ışıkla sırrını meydana koyacaktır.
Küçük şehzade, bir gece bu kararı haber aldığı vakit ölü gibi sararıyor. Fakat hiç bir şey söylemiyor.
Ertesi sabah Ay Bahçesinde büyük bir kalabalık toplanıyor, şehzadeyi çiçeklerle, kırmızı güvercinlerle
süslenmiş bir çarmıhın karşısına getirip oturtuyorlar. Sultanlar birer birer önünden geçirilmeye
başlanıyor. Hangisinin suçlu olduğu anlaşılırsa derhal çarmıha gerilecektir. Sultanlar beyaz ipek
örtüler içinde titreşerek birer birer çobanın önüne geliyorlar, uzun boylu bir Arap, birer birer
yüzlerini açıyor.
Hükümdar, iki kor ateşi gibi parlayan gözlerini çobanın gözlerine dikerek beklemektedir. Her yeni
örtü açıldıkça göz yaşlarıyle ıslanmış, korku ile solmuş güzel yüzler meydana çıkıyor. Fakat çoban,
hepsine aynı sakin çehre, aynı dalgın nazarlarla bakıyor.
Hükümdar, ruh işlerinde tecrübeli bir adamdır: Bu çobanı bulduğunuz yere bırakın. Siz bir gece
hayaleti görmüş olacaksınız. Zevcelerimden hiç biri kabahatli

değil. Bu genç çoban, onlardan birinde sevdiğini tanımış olsaydı mutlaka sırrını ifşa edecekti. Bu
benim yaptığım en kanlı işkencelerden daha ince bir tecrübeydi diyor. Sultan, geçirdiği tehlikeye
rağmen ertesi gece yine aynı duvar deliğinden dışarı çıkıyor, çobanı aynı ağacın dibinde buluyor :
Buradan kaçalım. Beni nereye istersen götür. diyor, çoban, bir peygamber tevekkülüyle gülüyor,
gözlerinde hala o dalgın bakışla : Artık kaçmamıza imkan kalmadı. Sen yollan bilmezsin. Ben
seni sevkedemem. Seni karşımda gördüğüm vakit gözlerimin sırrımızı gizleyememesinden korktum,
dün gece zindanda kendi elimle gözlerime mil çektim. Siyah yıldızlarım artık görmüyor! diyor.
Kenan, bir gün evvel nişanlısından mektup almıştı. Genç kız, eserin neresine geldiğini soruyor, bitmiş
parçaların notasını istiyordu. Kenan, hemen yazdığı cevapta operanın ilerlediğini temin ediyordu.
Fakat notaları göndermemek için müsaade istiyor, bunun için garip bir bahane ileri sürüyordu :
İlhamınızdan doğan bu parçaların sizin üzerinizde yapacağı ilk tesir bence çok ehemmiyetlidir.
Onu benden başkasından dinlemenize tahammül edemem. Biraz sabretmek lazım.
Kenan, bu satırları yazdıktan sonra hem gülmüş, hem de utanmıştı. Çünkü daha doğru dürüst bir tek
parça bile meydana getirememişti. Eğlenirken o kadar tuhaf bir isteksizlik, ağır bir rehavet
duyuyordu. Hayatı gibi zevki, tabiatı da bugünlerde garip bir istihale geçirmekteydi.
Eskiden kalabalığın düşmanıydı. Şimdi onsuz yapamıyor. Kalabalık, gürültü onu açıyor,
canlandırıyordu. Daha küçük bir çocukken kendi ihtiyariyle bütün haklarından vazgeçmişti. Şimdi
her güzel şey için kendişinde bir hak, her zevk için bir sönmez arzu buluyordu. Taze Boğaz havasının bir türlü
defedemediği o yarım baş ağrısı bu sabah ona bedbin, neşesiz şeyler düşündürüyordu : Saklamağa
ne lüzum var. Arsız bir sonradan görmeye dönüyorum. Hayatım gerçi eğlenceli, fakat kibar
değil, temiz değil. Tabiatımda itidal yok. Ya hep, ya hiç! diyorum. Bu yaşayış tarzını
değiştirmek lazım. Gerçi eğlenmek, yaşamak benim hakkım. Fakat hiç olmazsa bunu bir nizama
sokmalı. Çalışırken olsun zihnim, kalbim serbest kalmalı. İki aya yakın bir zamandan beri işe
başlamak istiyorum. Olmuyor. içimden bir şey gelmiyor. Halbuki ben sönmüş bir adam değilim.
Her halde İstanbul' un tesiri var. Çalışacak muhit değil vesselam.
O gün de çalışamayacağını anlamıştı. Kendisine bir meşguliyet bulmak için kütüphanesini düzeltmek
istedi : Eski oturduğu evden gelen kitaplarını hala yerleştirmeğe vakit bulamamıştı. Mecmuaları
karıştırıyor, kitapların tozlarını silkiyor, lüzumsuz kağıtları, gazeteleri yırtıp atıyordu. Bir büyük not
defterinin arasından sararmış bir mektup zarfı düştü. Üstünde, eski evinin adresi yazılıydı. Avrupa'da
bulunduğu zaman gelen bu mektup, kağıtlarının arasına karışmış, kaybolmuş. Kenan, merakla zarfı
yırttı. Bir izmir kartpostalı arkasına solmuş bir mürekkep, bozuk ince bir kadın yazısıyle şu satırlar

yazılmıştı : Kenan Bey, dün bir İstanbul gazetesinde havadisi okudum. Operanız Avrupa'da
oynanmış. Pek beğenmişler. Ben size söylememiş miydim? Yazık ki göremedik. Geçen gün paşa
dayınızın Karantina'daki konağına gitmiştik. Bir müjde verdiler. Siz bir prensesle
evleniyormuşsunuz. Tebrik ederim. Artık bu sene gelmenizden ümidi kestim. Lamia.
Bu soluk mektup parçasından bir parça yaz güneşi, bir nefes bağ kokusu geliyor gibiydi. Kenan'ın
neşesiz

gözlerinde bir hafif ışık uyandı. Lamia'nın çilli ince yüzünü, süzgün yeşil gözlerini daha iyi hatırlamak
için gözlerini kapayarak : Vah zavallı Kınalı Yapıncak, beni unutmamış! dedi.
Geçen Sonbahardan beri Lamia'yı ikinci defa aklına getiriyordu. Bir defa da operasının oynandığı
gece onu hatırlamıştı. Lamia'nın sevdiği parça çalınmağa başladığı vakit Kenan, gayriihtiyari
gözlerini kapamış, gece böceklerinin sessiz titremeleri ile dolu odasını, gözlerinde bitap bir vecd, çilli
yanaklarında yaşlarla başını piyanoya dayayan Kınalı Yapmcak'ı görmüştü.
Kenan, elindeki mektubu bir masa üstüne atmıştı. "Lüzumsuz kağıtları yırtmağa, kitapları birer birer
kütüphane raflarına yerleştirmeğe devam ediyordu. Fakat bu mektubun uyandırdığı hayal onu
sardıkça sarıyor, Bozyaka bağlarını, açık kurşuni mehtapları, yeşillikler içinde kaybolmuş ince yolları,
Arapderesi, Kırkçamlar'ıyle görüyor, Şem'i Dede'nin neyini, Kerem'in ağır ağır çevirdiği bostan
dolabının iniltisini işitiyordu. Kenan, masanın üstünde duran küçük mektubu bir kere daha okudu :
Kınalı Yapıncak, dedi, başıma iş açtın. İzmir'i tekrar görmek hevesini bende öyle kuvvetle
uyandırdın ki, dayanamayacağım. Belki bu, daha hayırlı olur. Başka yerlerde beyhude yere
aradığım ilhamı orada bulacağım. Anlaşıldı ki burada bize rahat yok. Anneme telgraf çekmeli.
Nafile buraya gelmesin. Ben, birkaç güne kadar onu Bozyaka bağlarında bulurum.
Yaz, o sene erken gelmiş, bağ hayatı, mevsiminden evvel uyanmıştı. Bozyaka'ya her gün Katipoğlu
yolundan akın akın yük arabaları, karoçalar geliyor, beyaz,
pembe, mor yeldirmeler, çocuk haykırışmaları, kahkahalar, türküler bağlan şenlendirmeğe
başlıyordu.
Dokuz ay sisler, yağmurlar içinde gamlı bir yalnızlığa gömülüp kalan kuleler birer birer tahta
pencerelerini açıyor; etraflarını saran yeşillik kümelerinde gecelerin geç vakitlerine kadar yaldızlı
ışıklar oynaşıyordu.
Lamia, o kış, İzmir'de pek sıkılmış, Bozyaka'ya gidecekleri zaman günleri küçük parmaklarında saya
saya  beklemişti. İlk günlerde çok eğlenmişti. Güneşten evvel uykudan uyanarak bağ yollarında
dolaşmış, başka arkadaş bulamadığı için amcasının çocuklarını alarak Kırkçamlar'a gitmiş, öğle
saatlerinde ağaç altlarında, toprakların üstünde yatmıştı.
O sene Bozyaka'da en iyi dostları Kerem ile Kuzgun'du. Bu mazlum çehreli eşekle altın sarısı gözlü
ihtiyar bağ köpeğini anlaşılınaz bir ruh alakasıyle seviyordu. Kerem ile çitlembiklerin içindeki bostan
kuyusunun etrafında  mütehayyil bir sabırla  çilesini doldurmağa başlamıştı.
Lamia, küçüklerden birini onun sırtına bindiriyor, bir kolunu düşmesin diye çocuğun beline
geçiriyor, öteki eliyle Kerem'in yüzünü, kulaklarını okşayarak adımlarını onun ayaklarına
uyduruyordu. Bu, ona bir rüya içinde bilmediği yerlerde gezmek vehmini veriyordu. Kerem durduğu
vakit bir uykudan uyanmış gibi oluyor, ne kadar zaman yürüdüğünü hatırlamıyordu.
Akşam üstleri de guruba doğru Kuzgun'la beraber bağın kenarına gidiyor, duvarın yıkık bir parçasına
oturarak köpeğin başını dizlerine alıyor, tozlu yollar kararıncaya kadar bekliyordu.
Merasim köşkü nün kapalı pancurlannı sarmaşıklar bürümüştü. Lamia, arasıra çiçek koparmak
bahanesiyle köşkün etrafında dolaşıyor, orada bulunduğu dakikalarda  türbeleri ziyaret edenler gibi mahzun bir tahayülle düşünüyordu.
Burası onun gözünde geçen seneki o güzel yaz aşkının mezarıydı. O aşk şimdi Leyla ile Mecnun'un
aşkı gibi uzak bir masal olmuştu.
Şükrü Beyin İkiçeşmelik'teki evinde geçen donuk, yağmurlu kış ayları küçük kızı bu masalın
tesirinden
kurtaramamıştı.
Havalar daima kapalı, evin içi bir akşam üstü gibi boştu. Çamurlu sokaklardan araba gürültüsü eksik
olmaz, sabahtan akşama kadar satıcı sesleri evden çıkmazdı.
Lamia, ev işleriyle meşgul olmadığı vakit pencere

nin yanma oturuyor, kafeslerin boğduğu, kalın Şan
perdelerinin ağırlaştırdığı donuk aydınlıkta saatlera
dantel örüyordu. Amcasıyle yengesi, ondaki değişikli.
farketmişlerdi. Fakat küçük kızın ne olduğunu bir türl
anlayamıyorlardı. Mahzun değildi; çünkü ar aşıra 
zamankinden ziyade güldüğünü işitiyorlardı. Hem de I
yüreğinden gelen billur gibi kahkahalarla. Hasta s
ğildi. Bilakis taze bir çiçek gibi günden güne açıhya
renkleniyor, gözlerinin soluk, açık yeşilinde  içleri
güneş işlemiş zümrütler gibi hareli parıltılar titreyordu.
Hatta mesut bile denebilirdi. Perdelerin ağır gq lerine hafif bir aydınlık veriyor gibi görünen sanşm
şmda dantelin örgülerinde kaybolmuş hiç sönme
bir gülümseme vardı.
Kına!: Yapıncak, o sene ruhunda Bozyaka yazından biraz ışık, bir parça sıcak getirmiş git
Bu mesut hülya havası içinde saatlerce kendini tuyor, dantelin ince ağlarında Bozyaka'yi  kaya
parlayan güneşleri, çardakları tarayan ay ışıkların sarı yollara, yıkık kule duvarlarına düşen gölgeleriyle  görüyordu.
Nimet Hanıma hediye edilmek için geniş bir gipür yaka başlamıştı. Bu yakanın kendinden icat
ettiği modeli garip bir bin bir gece masalıydı : Çardakların oymalı kafeslerinden asma yapraklan,
üzüm salkımları sarkıyor, çam tepelerine doğmuş ayların etrafında pervaneler, uzun kanatlı gece
böcekleri titriyor, salkımlarla dolu havuzlara sular akıyordu.
Lamia, bu örgü ile meşgulken Kenan'ın temini hatırlıyor, başkalarının işitmesinden korkar gibi hafif
bir sesle, hemen hemen içinden onu tekrar ediyor, bazen tentenesinin üstüne kirpiklerinin ucundan
bir damla yaş düşüyordu.
Yakayı bitirdiği zaman eniştesinden iki gece izin istedi, Nimet Hanımın Karşıyaka'daki evine misafir
gitti. Bugünü aylardan beri sabırsızlıkla beklemişti. Nimet ablasının Kenan'ı her halde çok göreceği
gelmişti. Ondan bahsetmeğe kim bilir ne kadar ihtiyacı vardı? Zavallı kadın, etrafındakilerden
kimseye sırrını açamazdı ki.
Karşıyaka vapurunda Nimet Hanımı göreceği da kikayı düşündükçe kalbi tatlı bir heyecanla
eziliyordu. Evin bir köşesinde baş başa verecekler, iki gün, iki gece hep onu konuşacaklardı.
Küçük kıza öyle geliyordu ki, Kenan'dan bahsetmekle onu bir parça aralarında yaşatmış olacaklardı.
Nimet Hanımın o gün birçok misafiri vardı. Genç kadın. Kınalı Yapıncak'ını büyük bir sevinçle
karşıladı. Bütün öteki hanımları ihmal ederek hep onunla meşgul oldu. Fakat gece yansına kadar bir
dakika yalnız kalamadılar.
Nimet Hanım, daha çok semirmişti. Eskisinden çok daha ziyade şen, lakayt ve mesut görünüyordu.
O, mütemadiyen gülüp söylerken Lamia, gizli gizli bir ıstırak çekmeğe, şüphelenmeğe başlıyordu. Acaba
ablası, Kenan'ı unutmağa mı başlamıştı? Fakat buna nasıl imkan tasavvur edilirdi? Kenan'ın esmer
yüzü, mavi gözlerinin gülümseyişi, parlak dişleri ve hararetli öpüşü nasıl unutulurdu? Küçük kız
bunu saf bir hayretle kendi kendine soruyor, neticede kendi şüphelerinden utanıyordu. Nimet ablası
onu yine seviyordu .Fakat ne yapsın? Evli bir kadındı. Sırrını saklamağa, içi ağlarken dudaklarıyle
gülmeğe mecburdu.
Yatma vakti geldiği zaman Nimet Hanım, bir şamdan yaktı : Haydi Kınalı Yapıncak. seni odana
götüreyim. dedi. En üst katta beyazlarla döşenmiş güzel, küçük bir odaya çıkardılar. Nihayet
beklenilen dakika gelmişti. Lamia, derin bir heyecanla sarsılıyordu. Nimet Hanımın yüzüne bakmağa
cesaret edemiyordu.
Genç kadın, şamdanı bırakmıştı :
Sen yorgunsun küçüğüm, dedi, güzel güzel uyursun. Yarın sabah erken kalkmak lazım. Çünkü
seni gezmeğe götüreceğim. Bu gece göreceğin rüyayı unutma. İnsanın ilk yattığı evde gördüğü
rüya mutlaka çıkar. Allah rahatlık versin.
Nimet Hanım, kapıya doğru yürümüştü. Lamia, şaşkın bir telaşla :
Abla. dedi.
Ne var Lamia. Niçin öyle titriyorsun kızım?.
Bana hiç söyleyeceğin yok mu?
Sende tuhaf bir hal var.

Abla. Kenan Bey sana mektup yazıyor, değil
mi?

Kenan Beyi unutmadın değil mi Nimet abla!
Niçin bunları soruyorsun Lamia?.

Ben sizin bütün sırlarınızı bilmiyor muyum? Seni teselli etmek istiyorum abla!.
Kınalı Yapmcak'm dudakları titriyor, uzun kirpikleri yaşla doluyordu.
Bu, o kadar çocukça bir şeydi ki, Nimet Hanım, kendini tutamadı. Kahkahalarla gülerek onun
kızarmış yanaklarından öptü :
Ne tuhaf çocuksun!.
Lamia, bu kahkahalarla yüreğinde nazik bir şeyin kırıldığını hissediyor, genç kadına karşı müphem
bir kin duymağa başlıyordu.
Demek, Kenan Beyi unuttun Nimet abla?.. Nimet Hanım, gittikçe şaşınyordu.
Hayır, Lamia. Unutmadım. Kenan Beyi daima hatırlayacağım.
Bir parça uykunu feda etmez ftıisin Nimet abla? Genç kadın yine gülüyordu :
Peki çocuğum, nasıl istersen.
Beyaz karyolanın kenarına yan yana oturdular. Lamia, evvela ona hediye getirdiği dantel yakayı verdi.
Genç kadın, bu örgüyü çok ince, çok güzel buldu: Aferin Lamia. Bu adeta güzel bir resim diyordu.
Bu dantelde anlayamadığı bazı şekiller vardı. Lamia, bunlardan birini izah ettiği vakit kahkahalarla
gülmekten kendini alamadı. Bu güzel yaz efsanesinde Kerem ile Kuzgunsun eksik kalmasına
küçük kızın gönlü razı olmamış garip şekilli yapraklar arasına birisinin sevimli uzun kulaklarını,
ötekinin kesik kuyruğunu sıkıştırmıştı.
Lamia, gittikçe artan bir hararetle bu eski aşk masalını anlatırken Nimet Hanım, onun hafızasına
dikkat ediyor, arasıra gülerek :
Ne iyi hatırlıyorsun, Lamia. Bak, ben bunu unutmuştum, diyordu.

Bu unutulan küçük vakaların her biri Kınalı Yapıncak için bir ayrı ıstırap oluyordu.
Kınalı Yapıncak, o gece bir türlü uyuyamadı. Perdeleri açık penceresinden, izmir'in yıldız kümelerine
benzeyen aydınlıklarına bakıyor : Zavallı Kenan Bey. Nimet Hanımın bu kadar kalpsiz bir kadın
olduğunu haber alırsa çok üzülecek! diye düşünüyordu. Karşıyaka'dan adeta hasta döndü, bu ilk
hayal kırılmasının hüznü  müzmin bir hastalık gibi  aylarca ruhunun içinde süründü.
Temmuz girmişti. Lamia, bir akşam yine Kuzgun'la beraber bağda dolaşıyordu. Caddede bir araba
gürültüsü işiterek kapıya koştu. O gelinceye kadar araba geçmişti. Yola iyiden iyiye basan akşam
karanlığı içinde iki gölge gördü. Münir beyi iri vücudundan tanımıştı. Ötekini Kenan'a benzetti,
birdenbire yüreği hopladı. Acaba o muydu? O ise mutlaka araba Saip Paşa'nm kapısı önünde
dururdu. Bu ümidin beyhude olduğunu bildiği halde kapıda bekliyor, gözlerini yoldan ayırmıyordu.
Araba, komşu bağın önünde durmadan geçti, biraz sonra bir köşe başında Münir Beyin köşküne
giden yola saptı.
Küçük, hafifçe göğüs geçirdi : O değil, dedi, zaten bir daha buraya gelmeyecek ki.
Lamia, o akşam erkenden odasına çıkmıştı. Hava çok sıcak olduğu için camlarını açık bırakarak
yatağına uzandı. Mehtap yoktu. Pencerenin önüne dallarını sarkıtan çardaklara bir ateşböceği bulutu
çökmüştü. Arapdere tarafından arasıra esen sıcak bir rüzgar, bu bulutun bir parçasını odaya atıyor,
uyku başlangıçlarının yarım sarhoşluğu içinde gülümseye gülümseye gözlerini kapayan küçük kızın
saçlarına, yüzüne ateşböcekleri düşüyordu. Ne kadar uyuduğunu bilemiyordu. Birdenbire gecenin derinliğinden gelen ağır bir
keman sesiyle uyandı. Acaba, bir rüya mıydı?
Kınalı Yapıncak, uyku sersemliğiyle bir türlü bunu tayin edemiyor, bu güzel rüya seslerinin
sönmesinden korkar gibi gözlerini kapıyordu. Yavaş yavaş kendini topladı. Yatağında doğrularak
düşünmeğe başladı. Akşam Münir Beyin arabasında gördüğü gölge mutlaka Kenan'dı. Zaten bu
kemanı ondan başka kim çalabilirdi?
Kenan, yine o eski ninniyi çalıyordu. Lamia, geçen sonbaharda bir gece bu ninniyi gözlerinde yaşlarla
bekleyerek uyumuştu. Küçük kıza öyle geliyordu ki, şimdi aynı seslerle aynı uykudan uyanıyor,
ateşböcekleriyle dolu oda yükseliyor, hayalara karışıyor, göklerin yıldızlı bir parçası oluyor.

O akşam üstü vapurdan çıkan Kenan, Kordon'da Münir Beye tesadüf etmiş, onun arabasıyle
Bozyaka'ya gelmişti. Bağdakilerin haberi yoktu. Münir Bey, bundan istifade ederek Kenan'ı yarı zorla
kendi köşküne akşam yemeğine götürmüş, gece yarısına kadar salıvermemişti.

Saip Paşa, köpeğin havlamasından bağa bir yabancı girdiğini anladığı vakit yatmak üzereydi. Elinde
lamba ile pencereden sarkarak kim o? diye seslendi. Kenan'ı tanıyınca : Vay nuri aynım,
sermayei iftiharım evladım. Sen mi geldin? diye adeta bağırıp ağlamaya başladı.
Çocuklara varıncaya kadar bütün köşk yeniden uyandı. Odalardan, gecelik gömleklerinin üstüne atkı,
manto, hatta eteklik atmış dağınık saçlı kadınlar, patiska entarili, çıplak ayaklı erkekler çıkıyor, Kenan'ın bu beklenilmez dönüşü için adeta şenlik
yapıyorlardı.
Saip Paşa, onu ikide bir kucaklıyor : Be oğlum. insan bir telgraf da mı vermez?. Ben, seni
vapurdan almak için alimallah istimbotlar tutacaktım diyordu.
Kenan bu kavuşma merasimini mümkün olduğu kadar kısa kesti, yorgunluğunu bahane ederek
Merasim dairesindeki odasına çekildi. Buraya hiç dokunulmamış, eşya geçen seneki halinde
bırakılmıştı. Kenan köşkün renkli camlarını, pancurlarmı  ateşböceklerinin yağmurları içinde
göklere karışmış gibi görünen geceye  açarken çocuk gibi seviniyor : Ne iyi ettim de geldim. Ben
bu duyguyu başka nerede bulacaktım? diyordu.
Unutulmuş eşyayı yerlerinde buldukça çocukça bir dikkate kapılıyor, duvardaki resimlere bakıyor,
piyanonun üstündeki biblolara ellerini sürüyordu.
O gün geleceğini bilmedikleri için hazırlık yapmamışlardı. İhtiyar bir hizmetçi, alelacele içerideki
yatak odasının tozunu alıyor, Kenan'da konuşa konuşa köşkün içinde dolaşıyordu. Kadın, bir aralık
elinde lamba ile kapıdan giriyordu. Kenan, duvarın bir noktasında kuş kanatlarına benzeyen ince bir
gölge gördü. Dikkat etti, Lamia'nın son ayrıldıkları sabah sarı bir kordela parçasıyle penceresine
bağladığı kır menekşesi demetini tanıdı. Ona da dokunmamışlardı. Çiçekler kurumuş, birkaç siyah
yaprak iskeleti kalmıştı.
Kenan, birdenbire küçük kıza verip de tutamadığı vaadi hatırladı. Büyük bir vicdan borcu ödeyen bir
adam hafif ligiyle piyanonun üstündeki keman kutusunu aldı.
Yalnız Kınalı Yapmcak'm ninnisini çalıp kesmek istediği halde kendini tutamıyor; aşık bir dağ çobanı
gibi havadan havaya atlıyor; sadece, masum, sanatsız, fakat
taraya"

bir kalp gibi hudutsuz rüyalar, doyulmaz iniltilerle dolu şeyler çalıyordu.
Lambanın ışığı etrafında yine pervaneler titreşiyor, yarı aydınlık duvarlarda yeşil kanatlı gece
böceklerinin sessiz vehimleri tekrar uyanmağa başlıyordu.
Yol yorgunluğundan ve duygu fazlalığından bitap bir halde kemanı bıraktığı vakit karanlığa baktı :
Ah Bozyaka, dedi, ben çocukluğumun, ilk gençliğimin bütün emelini buraya gömmüştüm. Bir gün
onları bu kadar zenginleşmiş olarak geri vereceğini ümit eder miydin?

iki gün Kenan'a uzaktan, yakından sürü sürü misafirler geldi. Genç adam, sabahtan gece yarısına
kadar bir saat yalnız kalamadı. Bunların arasında sadece Lamia yoktu. Kenan, birkaç defa onu
çocuklara sormuş; fakat doğru dürüst bir cevap alamamıştı.
Ona üçüncü günün akşamına doğru bağın arkasındaki ince yolda tesadüf etti. Gülerek yolunu kesti :
Ne kadar ayıp Lamia Hanım. Bu, ne vefasızlık. Eski bir arkadaşa hoş geldin de mi yok?.
Lamia, ona bakmağa cesaret edemiyor, dudağını ısırarak utana utana gülümsüyordu. Gayet yavaş :
Yengemin vakti olmadı da efendim. gelecektim, dedi.
Geçen sene daima yengenizle mi gelirdiniz? Size
çok sitemler hazırlamıştım amma cesaret edemiyorum. Sahte bir tereddütle Lamia'ya bakıyor, biraz
eğlenerek gülüyordu.
!!??.
Böyle büyümüş, güzelleşmiş bir genç hanıma tabii Kınalı Yapıncak kadar nazım geçmeyecek.
Busene Bozyaka'da Kınalı Yapmcak'ı göremediğime çok teessüf ediyorum.
Lamia, Kenan'ın ne demek istediğini anlayamıyor, , fakat onunla beraber gülüyordu.
Genç adam, aynı latife edasıyle devam etti :
Kınalı Yapıncak çok değişmiş. Güzel, kocaman bir genç kız olmuş. Artık onunla eskisi gibi şaka
etmeğe nasıl cesaret edilir?.
Lamia, daha ziyade kızardı. Bir lahza gözlerini onun
gözlerine kaldırarak :
Benimle eğleniyorsunuz Kenan Bey. dedi. Kenan şuh, şımarık kahkahalarından biriyle güldü :

İşte Lamia Hanım, dediğim gibi kocaman, güzel bir genç kız olduğuna bir alamet daha. istiyor ki,
karşısındakini kendisini bir büyük hanımefendi gibi saysın. Hakkı da yok mu? Madem ki Lamia
Hanım, yetişmiş bir küçük hanım oldu. şaka bertaraf, Lamia Hanım, hakikaten sizi beklenilmez
derecede büyümüş, değişmiş gördüm. Nazmi Bey. nişanlınızın ismi Nazmi değil miydi?
Nazım, efendim.
Evet, evet, Nazım Bey'i bu sene de görmediniz değil mi? Kim bilir o, gelince nasıl şaşıracak, sevinecek?. Benim böyle güzel nişanlım olsa dünyayı yıkarım. ..
Kenan, birdenbire hafifleşerek şen, oynak bir hareketle devam etti :
Bu kadar güzel olacağını tahmin edemezdim, kızım. Geçen sene halinde tuhaf bir cılızlık, bir
solukluk. nasıl anlatayım, hani buruşuk tozlu bazı çiçekler vardır. onlarınki gibi bir solukluk
vardı. Bu sene pırıl pırıl bir şey olmuşsun. Bahar şenliği gibi bir şey. Biraz büyücek ağzından
başka bir pırıltı. Rengin başka, kaşların başka. Hele kınalı yapıncaklar. Havuzdaki sudan yeni çıkmış gibi. Onları tarife girişirsem uzun sürer. Karşıdan gelen şu iki büyük
hanım, beni sana ilanı aşkeden bir çapkın sanır. Bizim halis vesvesesiz ahbaplar olduğumuzu ne
bilsinler? Haydi Lamia. Sık sık bekliyorum.
Kenan, ellerini ceplerine soktu. Islık çalarak Arapdere'ye doğru gitmeğe başladı.
Yazın en sıcak günü. Bağlarda yaprak bile kımıldamıyor. Kulelerin tahta kepenkleri kapalı, göz alıcı
bir pırıltıyla uzanıp giden yollar bomboş. Sıcak ve aydınlığın adeta havada titrediği görülüyor.
Tepeler, ağaçlıklar yarı solmuş resimlere benzemiş. Karşıdaki kayalar damla damla eriyip akıyor
gibi.
Sel çukurlarının, su birikintilerinin üstünde hafif dumanlar tütüyor.
Bağda ses olarak yalnız çitlembikler içindeki bostan dolabının zahmetli iniltisi; teneke oluklara
dökülen suyun hafif, serin ahengi var.
Yaprakların toprağa serdiği hareketsiz gölgelerle karışan güneş parçaları yer yer beyaz yaldız
döküntüleri gibi parlıyor.
Kerem dalgın büyük gözlerinin hiç tükenmeyen rüyası içinde yine ağır ağır dönüyor. Küçük
çitlembik korusundaki Lamia ile iki küçük amcazadesi, bir de Kenan'dan başka kimse yok.
Semiha ile Fikret, üstüne hasırdan bir tente uydurulmuş bir hamak içinde koyun koyuna
uyumuşlar.
Kenan'la Lamia, küçük havuzun taş kenarlarında yan yana oturuyorlar.

Konuşmuyorlar. Ortalıktaki ağır sükut, onların üstüne de çökmüş gibi. Lamia, yüzünü havuza
çevirmiş, çıplak bileklerinden birini arasıra suya sokuyor, sonra onu ıslatan suyun damla damla
toplanıp parmaklarından düştüğünü seyrediyor. Zihni dalgın, gözleri yalnız bununla meşgul gibi.
Kenan da elini yanındaki teneke oluklardan birine uzatıyor, bir parça su alıyor, süratle Lamia'nın
yüzüne, saçlarına serpiyor.
Kınalı Yapıncak ürküyor, ürperiyor, birdenbire uykudan uyandırılmış bir çocuk gibi şaşkın bir
hayretle gözlerini Kenan'a çeviriyor. Bu şaka için birbirlerine gülümsüyorlar, fakat yine bir şey
söylemiyorlar. Lamia tekrar havuza dönüyor, bileğini suya sokarak eski oyununa başlıyor.
Bu sefer, Kenan da başını çeviriyor, onun güneşten yaldızlı bir pembelik almış boynunda hafif çiller,'
yanaklarmda uzun sarı kaşlarının tüylerinde titreyen su damlalarım seyrediyor.
Sol bileğine dayanarak havuza eğiliyor, köpüklü suların içinden bir salkım ruyi nigar çıkarıyor.
Onun dalgalı pembe teninde su damlacıkları var. Dudaklarıyle bir iki üzüm koparıyor, sonra hafif
yana eğiliyor; salkımı Lamia'nın dudaklarına uzatıyor. O, tekrar irkiliyor, başını kaçırmak istiyor.
Fakat sonra ürkek bir gülümsemeyle dudaklarını açıyor, avuçta yem yedirilen bir kuşun yavrusu
tereddütleriyle birer birer üzüm tanelerini yemeğe başlıyor.
Kenan, bir türlü gözlerini ondan ayıramıyor, Lamia, bu haliyle çok güzel! Sivri ince çenesi, uzunca
hassas burnu, ince sarı kaşları, hafifçe çıkık geniş alnı ve sevimli ve zarif!
Sarışın başının sıkı örgüsünden kurtulmuş kuş tüyü gibi hafif, hemen hemen beyaz saçlar ince
halkalarla
alnında kıvrılıyor, görünmez gümüş tellerle iliştirilmiş gibi mütemadiyen titriyor. Hala biraz evvelki
damlalardan ıslak duran yanakları dudaklarına sarkan ıslak üzümler gibi taze.
Kenan'ın parmaklarından üzüm salkımı düşüyor; sakin, telaşsız, hiç bir şey düşünmeden,
söylemeden Lamia'yı göğsüne doğru çekiyor. Genç kızda, biraz evvel ıslandığı zamanki kadar küçük
bir titreme. O kadar.
Kenan, onu alnından, gözlerinden, sonra ıslak yanaklarından, sarı çilli kınalı yapıncaklarından tekrar
tekrar öpüyor. Lamia, dudaklarında mecalsiz bir nefes, vücudunda sıcak bir uyuşuklukla gözlerini
kapıyor, başını Kenan'ın omuzuna bırakıyor.

Kerem, birçok defalar etraflarında dönüyor, sonra birdenbire duruyor. O vakit onlar da bir uykudan
uyanır gibi silkiniyorlar.
Lamia, hafif bir hareketle kendini Kenan'ın kollarından kurtarıyor. Genç adam, yine bir şey
söylemiyor. Artık birbirlerine bakmıyorlar.
Kınalı Yapıncak, hamakta uyanan küçükleri alıyor, başı önünde, uzun müddet sıcak ve kapalı bir
odada kalmış çiçekler gibi soluk ve yorgun uzaklaşıyor.
Kenan, hafif hafif ıslık çalıyor, havuzun kenarından kireç parçalarım kopararak suya atıyor.
Bu vakadan sonra Lamia, iki gün ortadan kaybolmuştu. Kenan, yaptığını düşündükçe kendi kendine
kızıyordu : Ben sahiden fena adam oluyorum. izansız hayvanlar gibi neyi canım çekerse
saldırıyorum. Bunlar yeni hayatımın adetleri, yahut sevkitabiileri. Bir genç kızı öpmek, üzüm
yemekten farksız benim için. Fakat ya bir çocuk için!

Üçüncü gün geç Vakit bir akşam gezintisinden dönüyordu. Bağın kapıya yakın bir köşesinde başka
kadınlar arasında, Lamia'yı gördü; yolunu onlara doğru çevirdi.
Kınalı Yapıncak, hafif bir hareketle eğilmiş, belli etmeden yüzünü yanındaki hanımın yeldirmesine
siper etmişti.
Kenan, gayet tabi bir sesle :
Ne o, Lamia Hanım. dargın mıyız dedi. Genç kız, başını kaldırmağa cesaret edemeden güldü :
Niçin efendim? diye cevap verdi.
Kenan, onunla daha ziyade meşgul olmadı. Boş bulduğu alçak bir bağ iskemlesine yorgun yorgun
oturdu, ötekilerle konuşmağa başladı. Arasıra ona da sualler soruyor, kesik, kısa cevaplar alıyordu.
O akşam, ayrıldıkları vakit meselenin artık kapandığına, yavaş yavaş unutulacağına kanaat etmişti.
Hakikaten de öyle oldu. Lamia, tekrar ona alışmağa başlamıştı. Sade konuşurken eskisi gibi yüzüne
bakmağa cesaret edemiyordu. O kadar.
Karanlık geceler geçmiş, yazm en güzel mehtabı yine olanca parlaklığıyle başlamıştı. Gökyüzü tekrar
sabahlara kadar maviye çalan esmer sedeflerin berrak parıltısıyle için için aydınlanıyor, kulelerin,
koruların, kayaların açık kurşuni gölgeleri  yine bütün ince hatlarıyle  gökyüzüne çiziliyordu.
Mehtabın on beşinci gecesi Saip Paşa, birkaç komşusunu Kırkçamlar'da akşam yemeğine davet
etmişti. Yemek için lazım olan şeyleri bağcılar gündüzden küçük el arabalarıyle taşımışlardı. Biri
Saip Paşa'nın hacıdan, hocadan yaşlı ahbapları için asıl meydana, biri de kadınlar için kuytuca bir
köşeye iki kır sofrası kurulmuştu. Rakı içen gençler, çamların aşağıdaki sel çu
kuruna yakın daha kuytu bir köşesine çekilmişlerdi. Orada çalgı çalıyorlar, zeybek oynuyorlar,
kıyametleri koparıyorlardı.
Kenan, yemekte dayısının yanındaydı. Saip Paşa, bu sevgili çocuğu bir saat görmese duramıyordu.
Aşağıdaki rakı sofrasında ne kadar çok şişe boşalıyorsa, burada da o kadar kase, sahan, sini
boşalmıştı.
Gevezeliğiyle meşhur bir ihtiyar alay müftüsü, yemek ağırlığından kıpırdanmağa mecali kalmamış,
misafirlere bitip tükenmez, cin, cadı, keramet hikayetleri dinletiyordu.
Kenan, yemekten sonra Şem'i Dede'yle beraber uzakça bir ağaç altına çekilmişti, ihtiyar arkadaşıyle
eski günleri konuşuyordu.
Bir aralık aşağıdaki gürültü çoğalmış; kahkahalar, bağrışmalar çılgınca bir şiddet almıştı.
İri yapılı bir bağcıdan izahat alan Saip Paşa, Kenan'a seslendi :
Kenan, bak oğlum. Hafız Feyzi, eşek oynatıyormuş. Dünyanın başka yerinde göremezsin. Git
oyunun bu çeşidini de seyret.
Şem'i Dede, başını sallayarak :
Haydi evlat, hakikaten zahmete değer, dedi. Kenan, sofranın yanından geçerken alay müftüsü
kalın çatlak sesiyle, yeni bir hikayeye başlamıştı :
Allah rahmet eylesin, vaktiyle Filibe'de bir Derviş Hidayet vardı. Haşa minelhuzur merkepler
değil, yılanları oynatırdı. Yılan oynar mı? Alimallah telli pullu rakkaselerden iyi göbek atar. Bir
gün.
Topal Hafız, tuhaflığı ve mukallitliğiyle meşhur bir bağciy.U. Bozyakalılar Kambersiz düğün olmaz
darbımeselini Hafızsız eğlentinin çekiver kuyruğunu şekline çevirmislerai. Eşek oynatmak Topal
Hafızın son senelerde icadettiği bir tuhaflıktı. Uzunca bir sopanın ucuna bir asma yaprağı ile birkaç salkım üzüm bağlayarak eşeğine binerdi.

Hayvan, üzüm salkımlarını burnunun ucunda hissettiği vakit burnunu kaldırmağa, üst dudağını
oynatmağa başlardı. Tam ağzını açtığı zaman salkımlar iki tarafa sallanır, hayvan da başını, çık, titrek
dudakları arasında bir garip iştah gülümsemesiyle iki yana sallayarak gerdan kırardı.
Sonra, değnek uzanır, salkımlar yürümeğe başlar, eşek de ayaklarını üzümlerin ahengine uydurarak
onları takip ederdi. Nihayet, üzümler yavaş yavaş havaya kalkardı. Yalnız, başını kaldırmakla onları
yakalayamayacağını gören hayvancağız, iki arka ayağı üzerinde yükselir, ön ayakları havada, başını
sallayarak köçek gibi kırıtmağa, titremeğe başlardı. Topal Hafız'm büyük bir maharetle idare ettiği bu
garip raks, böyle devam ederken çalgı çalar, defler döver, yaşa Hafız nidaları ayyuka çıkar, hatta
bazen eşek bile ümitsiz şikayetlerle bu ahenge iştirak ederdi.
Topal Hafız, bu gece fazla olarak sanatkar'ım süslemiş, başına bir al krep, boynuna sarı bir
başörtüsünden kocaman bir fiyango bağlamıştı. Kenan, uzakça bir yerden bu oyunu seyrederken
kulağına hafif bir kahkaha geldi. Başını çevirdi. Biraz ötede Lamia'yı gördü. Genç kız, daha iyi
görmek için kocaman bir taşın üstüne çıkmıştı.
Birdenbire başlarını salladılar, güldüler :
Güzel değil mi, Lamia Hanım? Kınalı Yapıncak, pek eğlenmişti :
Bundan güzel bir şey olur mu efendim? diye cevap verdi.
Kenan, gülerek ona yaklaştı :
Teşbih münasebetsiz düşecek amma, olur Lamia Hanım. Mesela Bozyaka'nm mehtabı. Bu
kadar güzel bir gece. Zannederim ki birkaç senede ancak bir defa gelir.
Çamlar daha yüksek, koru daha geniş görünüyor, ay ışığı koyu kurşuni gölgelerin derinliğinde beyazlı
gece hayaletleri gibi dolaşıyordu.
Kenan, ağaçların arasından uzakta yaldızlı bir beyazlık alan ovayı gösterdi :
Mehtapta böyle ağaç gölgeleri altında kapanıp kalmayı anlamıyorum, dedi, ister misiniz, biraz sizi
yollarda gezdireyim, Lamia Hanım?
Genç kız, korkuyordu. Fakat :
Siz bilirsiniz, dedi.
Bir seneden beri hayatında esrarlı bir ehemmiyet alan bu adam ne söylese, ne istese böyle cevap
verecekti.
Yıkık bir duvar kenarından yola atladılar. Kenan, biraz evvel mehtabın en açık ve parlak göründüğü
ova tarafını göstermişti. Fakat hiç bir şey söylemeden aksi tarafa, bağa dönen ince yollardan birine
saptılar.
Evvela hızlı yürüyorlardı. Sonra yavaş yavaş adımları hafifledi. Çok yakın yürüyorlar, fakat vücutları
birbirine dokunmuyordu.
Kenan, ona Avrupa'dan, İstanbul'dan bahsediyor, Lamia, cevap vermeden dinliyordu.
Bir köşe başına vardıkları zaman Kınalı Yapıncak, birdenbire durdu. Gözlerinde mahcup bir
gülümsemeyle Kenan'a bakıyor, bir şey sormak istiyordu :
Bir şey söylemek istiyorsunuz, Lamia Hanım. Genç kız, korkak bir tereddütle :
Burasını hatırlıyor musunuz, Kenan Bey, dedi. Kenan, başını çevirerek etrafına bakıyor, ne demek
istediğini anlamağa çalışıyordu :
Yine kuyu başındaki gibi hiç bir şey söylemeden bileklerini tuttu, onu göğsüne doğru
çekti. Lamia, bu sefer yorgun bir isyanla çırpındı, vücudu baygın bir takatsizlikle Kenan'ın kollarına
düşerken başını arkaya atıyor, saçlarının ince kıvrımları, geniş beyaz alnında canlı şeyler hassasiyetle
titriyordu.
Kenan, onun yeşil gözlerinin iki iri yaş damlasıyle bulandığını gördü, rüyasında ağlayan çocuklar gibi
sönük bir sesle : Yapmayın Kenan Bey. yazık bana! dediğini işitti. Buna rağmen onu daha
kuvvetle kollarında sıktı, tekrar tekrar dudaklarından öptü.
Aynı yoldan Kırkçamlar'a dönerlerken Lamia, yavaş yavaş ağlıyordu. Kenan, tamamıyle eski sükun ve
itidalini bulmuştu. Onu teselli etmeğe çalışıyordu :
Bunda ağlayacak bir şey yok Lamia. diyordu, bir öpücükten ne çıkar? Sen küçük bir çocuksun.
Çocuklar öpülmez mi? Aklma fena bir şey gelirse ayıp olur. Bana danlmadm ya!.
O, hala ağlayarak :
Hayır efendim, diyordu.
O halde ağlama Lamia. Bak, hala ağlıyorsun. . Artık ağlamıyorum efendim.

Bunu söylerken daha kuvvetle hıçkırıyordu. Kırkçamlar'a gelmişlerdi. Çalgı, ahenk, kahkaha,
gürültü hala devam ediyordu.
Haydi Lamia. Sen artık kadınların yanma git. Yarın öğleden sonra kuyu başına gelir misin?
Siz bilirsiniz efendim.
Ayrılacakları zaman onu kolundan tutup bir kere daha öpmekten kendini alamadı.
Lamia, ağaçların arasında kaybolduğu vakit Kenan, yolun kenarına oturdu, bir sigara yaktı. Kendi
kendine gülümseyerek düşünüyordu : Zavallı Kınalı Yapıncak. Ah, ben bu çocuğa ne kadar
acıyorum.
hemen hemen şefkatle bakıyor, bir daha çocukluk, ihtiyatsızlık etmemek için kendi kendisine söz
veriyordu. Fakat yalnız kaldıkları vakit bütün bu kararlarını unutuyor, genç kızı kollarına almaktan
bir türlü kendini menedemiyordu. Bir akşam üstü araba yolunda gezmeğe çıkmışlardı. Bir aralık
Lamia ile yalnız kalan Kenan :
Lamia Hanım, bu sene siz benim musikimi geçen senekinden daha az seviyorsunuz. dedi.
Genç kız güldü :
Mümkün mü efendim?.
Geçen sene bazı geceler Kuzgun'la odamın önündeki çardağa gelirdiniz. Bu sene hiç gelmediniz.
Bir gece yine gelsenize.
Bunu şaka gibi söylemişti. Lamia'nın bu olmayacak şey için telaşlanmasını unutarak gülmesini
bekliyordu.
O, bilakis her zamanki mazlum itaatıyle :
Nasıl isterseniz efendim, dedi.
Kenan'ın yüreği çarpmağa başladı. Söylediği şey için hemen hemen pişman olmuştu. Biraz şaşkın ve
mütereddit sordu :
Ne vakit. nasıl?
Ne vakit isterseniz efendim.
Kenan, birkaç saniye düşündü. Ağır bir tavırla : Bu doğru olmaz Lamia Hanım demek istiyordu.
Fakat zayıf iradesi buna mani oldu. Dudaklarından hemen hemen gayriihtiyari bir kelime düştü : Bu
gece.
Kenan, o akşam erkenden odasına çekilmişti. Çok sinirliydi. Lambasını yakmadı. Karanlıkta
mütemadiyen gezinerek sigara içiyordu. İçinde korku, telaş ve utanma ile karışık bir heyecan vardı.
Asıl korktuğu şeyi kendisinden saklarsa bir tehlikenin önü ahnacakmış gibi mütemadiyen kendini
aldatmağa çalışıyordu.
Genç kız, cevap vermek istedi. Fakat sesi çıkmadı. Ta içinden gelen bir üşümeyle dişleri birbirine
çarptı. Kenan, onu ürkütmekten korkuyor gibi yavaş yavaş yaklaşmıştı. Buz gibi soğumuş elini tuttu :
Niçin öyle titriyorsunuz? Lamia, gayet yavaş cevap verdi :
Bilmiyorum efendim.
Başını önüne eğiyor, bu vaziyette Kenan, onun yalnız parlak sarı saçlarını görüyordu.

Ne kadar evvel geldiniz Lamia Hanım?
Epeyce oldu efendim.
Ben sizi. içerde demeğe cesaret edemiyordu Orada bekliyordum. Niçin gelmediniz?
Niçin buraya gizlendiniz?
Korkacak bir şey yok. Geçen sene de "böyle gelirdiniz. Hatırlıyor musunuz?
Kenan, bunları söylerken gülüyor, sesine lakayt bir emniyet vermeğe çalışıyordu.
Genç kız, başını kaldırmadan :
Müsaade eder misiniz gideyim efendim? dedi.
Nasıl isterseniz Lamia Hanım.
Böyle söylediği halde genç kızın titreyen parmaklarını elinden bırakmıyordu. Öteki eliyle çenesini
tuttu, yüzünü kendine doğru kaldırdı.
Lamia'nm düşük omuzlarında, gölgede boğulmuş çehresinde, daha koyu görünen yeşil gözlerinde
yorgun bir mağlubiyet vardı. Bu çehre, bu gözler Kenan'a garip bir baş dönmesi veriyordu. Kendini
bu tesirden kurtarmak ister gibi gözlerini ondan ayırdı, etrafına bakmağa başladı.
Bulundukları yere o vakit dikkat etti. Burası vaktiyle Leyla'dan ayrıldığı onu hemen hemen elleriyle iterek kaçtığı ağaçlıktı.

Biraz evvel hırçın, vahşi sinirliliği sükunet buluyor, gönlünde o mahrem ve biçare on yedi yaşının
mağruru feragati yeniden uyanmağa başlıyordu.
Hala Lamia'ya bakmıyor, hafifçe titreyen parmaklarıyle onun çenesini, alnını, saçlarını okşayarak,
düşünüyordu : Kendimden beyhude yere şüphe ettim. Hemen hemen bir çocukken o kadar sevdiğim
Leyla'yı burada kendi ihtiyarımla kollarımdan bırakmıştım. Ne kadar düştüğümü farzetsem bu saf
genç kıza benden bir fenalık gelecek kadar alçalmadım.
Gece karanlık Lamia. Yollarda kimseler yok. Haydi seni gezdireyim. Korkma. Yanında ben
varken sana kimseden, hiç bir şeyden zarar gelmez.
Bu ses, Kenan'ın her vakit şen, canlı, asabi bir ahenk hafifçe müstehzi bir rikkatle söyleyen sesi
değildi. Onda şimdi yorgun, mahzun bir tatlılık vardı.
Genç kız, bu fevkaladeliği hissetmiş gibi gözlerini onun yüzüne kaldırdı. Kenan'ın yüzü, gözleri de sesi
gibiydi. Keskin çizgili esmer çehresi, cüretkar parıltılı mavi gözleri halim bir şefkatle gülümsüyordu.
Lamia, bir seneden beri karanlık, anlaşılmaz cazibesinden kendini kurtaramadığı bu genç adamı hiç
bu kadar mazlum ve sade görmemişti. Fenalık etmeyecek elleri sevkitabiisiyle takdir eden bir kedi
yavrusu munisliğiyle başını Kenan'ın omuzuna bıraktı : Nasıl isterseniz, Kenan Bey! dedi.
O akşamdan sonra bir garip gece hayatı yaşamağa başladılar. Herkes uyuduktan sonra Lamia, odasını
içeriden kilitliyor, pencereden çardağa, oradan arka bahçeye atlayarak Kenan'ı bulmağa geliyordu. Evdekilerden hiç çekinmiyor, bir gün bu oyunun
meydana çıkacağını aklına bile getirmiyordu.
Karanlığın içinde kolları Kenan'ın yüksek omuzlarına asılı, saatlerce dolaşıyorlar, dikenlerle dolu
kurumuş sel çukurlarından geçiyorlar, yol kenarlarında, ağaç altlarında oturuyorlar, dik bayırlara
tırmanıyorlardı. Kenan, evvela korkmuştu. Fakat sonradan ona da bir pervasızlık gelmişti..
Beklenilmez bir tesadüf, bir tehlike karşısında ne yapacağını bile düşünmüyordu. Derin düşününce
bu gece gezintilerini bırakmaktan başka çare bulamayacaktı. Halbuki şimdilik onlardan vazgeçemez,
gece, karanlık ve tehlikenin hemen hemen acı bir lezzetle zenginleştirdiği bu yeni duygulardan
kendini mahrum edemezdi. .Hatta günden güne cüret ve cesareti artıyordu bile.;. Bir gece Lamia'yı
Kırkçam'larrm öte tarafındaki sık koruya indirmiş, kucağına alarak akar suyun üstünden geçirmiş, ta
Kızılçullu'ya yakın yerlere götürmüştü. Bir gece de yine aynı yoldan Şehitler Mezarlığı'na kadar
inmişlerdi. Yıkık, kırık taşlarla dolu kabristanın taş şeddi kenarında Lamia, korkudan ağlamağa
başlamış, Kenan, onu dizlerinin üstüne almış, mütemadiyen gözlerinden, dudaklarından öperek
teskine çalışmıştı.
Bu karanlık, derin, mütereddi teheyyüçlerle sarsılarak odasına döndüğü zaman piyanonun önüne
geçiyor, gecesinin geri kalan saatlerini Siyah Yıldızlar'ına hasrediyordu.
Ne dedin Kınalı Yapıncak. Beni hiç mi unutamayacaksın? Saçlarının sarı telleri birer birer ağarmcaya kadar beni kalbinde mi saklayacaksın? Bunlar cahil dadı, sütnine masallarına mahsus yanlış, gülünç fikirler çocuğum. Sevdayı size ne fena, ne yanlış
öğretiyorlar? Biz birbirimizi seviyoruz sanma Kınalı Yapıncak. Ben, senin için güzel bir keman

sesinden başka bir şey değilim. Nasıl ki sen de benim için bir tatlı yaz rüyasından ibaretsin. Bu aşk
değil Kınalı Yapıncak. Biraz ince bir gönül eğlencesi, bir heyecan oyuncağı. Bunda hiç birimizin
kasdı, günahı yok. ilk defa seni nasıl kollanma aldığımı aklına getir. Bu, söğütlerin akar sulara
eğilmesi, asmaların çardaklara tırmanması, gece böceklerinin lambanın ışığına üşüşmesi gibi
düşüncemiz, irademiz dışında oldu. İçimizden böyle geldi ne yapalım?. Biz, birbirimizi sevmiyoruz
Lamia. Fakat bu heyecan oyuncağı bütün bir yaz bizi sevdadan ziyade mesut etti. Kışın yaklaştığını,
ayrılığın yaklaştığını düşündükçe üzülüyorsun, gözlerin muztarip bir korku ile doluyor. Benim
zavallı cahil Kınalı Yapıncak'ıni. Bilmelisin ki, bu geçici yaz sergüzeştine bütün güzelliğini, bütün
tadını veren; yakında ayrılmak, belki artık birbirimizi hiç görmemek kanaatinden başka bir şey
değildir. Bu üç aylık küçük eğlence bütün bir hayatı baştan başa kaplayan uzun, derin aşklardan daha
tatlıdır.
Duyguların da insanlar gibi renksiz, asık yüzlü ihtiyarlıkları, sefil ölümleri var. Bizim masum
sergüzeştimiz ihtiyarlamadan ölecek Kınalı Yapıncak. Mezarına gözünde doyulmamış bir rüyanın
artığını, dudaklarında yarım kalmış bir öpüşün titremesini götüren genç ölülere benzeyecek. ileride
senin de, benim de başımızdan belki daha ciddi aşklar geçebilir . Fakat bu yangınlar kalbimizin ne
kadar yerini yakarsa o kadar büyük viraneler bırakacak ve sönecek. İhtiyarlığımızın tesellisiz
günlerinde bu eski sergüzeşti hatırlayacağız. Senin kulağına on altı yaşının yazından bir hazin
keman sesi gelecek. Ben, karakış ortasında bir çiçeği

daha iyisi, ter ü taze bir Kınalı Yapıncak koklamış gibi olacağım.
Kenan, muğlak ruhunun buhranlarını, hayalinin alil inceliklerini yeni yaşamağa başladığı sonradan
görme hayatının cılız, şımarık, muzır tefelsüflerini bu saf ço cuk ruhuna bir zehir gibi damla damla
akıtarak devam ediyor :
Aşkı bin türlü kayda esir ediyorlar, muayyen bir ömrü olan bir duyguyu zorla hapsetmeğe
çalışıyorlar, hep aynı şeyi sevmek için ebedi vefa yeminleri veriyorlar. Daima aynı şeyi sevmek, aynı
hatıraya bağlı kalmak ne fena. Bir keman düşün ki hep aynı sesleri tekrar ediyor. Bir rüya tasavvur
et ki, her gözlerimizi kapadığımız vakit aynı renklerle, şekillerle görünüyor.
Ben de bir zamanlar senin gibi çocuk oldum Kınalı Yapıncak.
Ben de bir zaman yaklaşan ayrılık günlerine senin bu güzel yeşil gözlerinin mustarip korkusuyle
baktım. Ben de bir aynı saadeti, bir aynı heyecanı mezarıma kadar kalbimde taşıyacağıma inandım.
Bunlar bütün çocuk vehmi. İnsanın bu etrafımızdaki topraklardan hiç farkı yok. Bakıyorsun bir
gün, bütün arzuları sonbahar yaprakları gibi dağılmağa başlıyor, içinde her şey ölüyor, her şey
kuruyor. Artık ümidi kesiyorsun. Bundan sonra bahar, hayat, saadet bitti diyorsun. Fakat üç ay
sonra her şey yeniden canlanmağa başlıyor. O kuru toprak, eskisinden daha güzel baharlarla bezeniyor.
Genç kızın ateş gibi yanan yanaklarını avuçları içine alıyor, yüzünü yaklaştırıyor, onun derin bir
ıstırap ile büyümüş gözbebeklerine ateşli gözlerinin mavi zehirini dökmekte devam ederken söylüyor

Aşkı size kalpte doğup ölen bir şey diye öğretiyorlar Kınalı Yapıncak. Ne fena, ne yanlış bir fikir.

Aşkın kalple hiç bir alakası yok. Aşk, yalnız dudaklarda doğup yaşadıkça bir saadet olur. Onun
 zehir gibi işlemesine meydan vermemeli. Ben çiçeklere toprağın aşkı derim Kmalı
Yapıncak. Onlar da toprağın dudağında birer öpüş olarak açılıp sönüyorlar. Hangisi toprağın
kalbine girmeyi düşünüyor?
Biz, birbirimizi sevmiyoruz Lamia, bana inan küçüğüm. Sade küçük bir sergüzeştle gönlümüzü,
gözlerimizi, dudaklarımızı eğlendirdik. O kadar. Bu hatıra için dökeceğin üç beş damla yaşı ıstırap
sanma. Şimdi kendi dudaklarınla bana cevap ver. Beni sevmiyorsun değil mi? Bu, sadece masum
bir gönül eğlencesinden ibaret.
Lamia, başını Kenan'ın bileğine dayıyor, ağlayarak
onun istediğini tekrar ediyor :
Elbette öyle. Sizin dediğiniz gibi.

Kenan, bir sabah, yüreğinde müphem bir sıkıntı ile, vaktinden evvel uykudan uyandı, kapalı
pancurların aralıklarında her günkü gibi güneşin yaldızlı çizgileri parlamıyordu. Dışarıda titrek, soluk
mavi bir aydınlık vardı. Pencerelerin önüne sarkan asma yaprakları telaşla çırpmıyor, kuvvetli bir
rüzgar akıntısı içinde uçan kuş kafileleri hissi veriyordu.
Penceresini açarken yere ayaklarının dibine bir hasta arı düştü. Havada ıslanmış bir toz kokusu, bir
kuru
yaprak lezzeti vardı.

Kenan, masum, çocukça bir yeis ile : Eyvah, sonbahar dedi.
Bağların sararmağa, yaprakların dökülmeğe başladığına, yeşillikler içinde gizli yolların, meydanların
ya
vaş yavaş açıldığına o sabah kadar dikkat etmemişti. Etrafındaki manzaranın ufku birdenbire
genişlemiş görünüyordu. Şu karşıki taş kuleler, Arapderesi'ne inen yol, uzaktaki harap su değirmeni
dün seçilebiliyor muydu? Kenan, aynı değişikliği ruhunda hissediyor. Bir gün evveline kadar kalbi ye
hayatı doluydu. Başa hafif bir dönme veren sıcak üzüm kpkularıyle dolu bir bağ yazı duyguları, yeni
eserleriyle yeni macerasının hiç sönmeyen heyecanları ruhunu sarmış, hiç bir eski duygunun, hiç bir
uzak hatıranın oraya sokulmasına imkan bırakmamıştı.
Bu sabah, oradan da bir sonbahar havası geçmiş gibiydi. Kenan, düşen, sararan, kırılan şeyler
arasında çocukluğunun renksiz günlerini görüyor, müzmin melallerin acısını duyuyordu.
O gün, bir türlü" canlanamadı, akşama kadar serseri serseri bağlarda dolaştı. Arapderesi'ne inerek ta
Zeybekler Pmarı'na kadar gitti. Bir kaya kenarına arka üstü uzandı, saatlerce havada dolaşan hafif
bulut kümelerine, gözle bakılabilecek kadar şiddetini kaybetmiş güneşe baktı.
Lamia'yı üç günden beri görmüyordu. Genç kızın şiddetlice bir boğaz nezlesinden yattığını
söylüyorlardı. Akşam üstü köşke dönerken Şükrü Beyin bağı önünden geçti, kapıda gördüğü bir kız
çocuğuna Lamia'yı sordu. O gün daha iyi olduğunu, fakat daha evden çıkarmadıklarını haber aldı.
Gece, komşu bağlardan birinde yine eğlenti vardı. Delikanlılar sabaha kadar çalıp oynayacaklar, rakı
içeceklerdi.
Kenan, o gece erkenden odasına girmek, yatmak istiyordu. Fakat Saip Paşa onu rahat bırakmadı,
zorla eğlentiye sürükledi : Bu geceki fevkalade bir alem, diyordu, orada bütün Bozyaka. Sensiz
içime sinmez.

Bağda yalnız Bozyaka değil, şehirden de birçok ehemmiyetli davetliler vardı. Misafirler evvela, takım
takım çardaklara, ağaç diplerine ayrılıyorlar, biraz fazla resmi eğleniyorlardı, fakat gece yarısına
doğru topal Hafız'ın eşeği ut ve kemanla yeni bir çiftetelli oynamağa başlayınca kahkahalar coştu;
meşaleler daha kuvvetle parlamağa başladı, teklif, tekellüf bir tarafa bırakıldı. Büyük, küçük herkes
kardeş, canciğer oldu. Rakının tesiriyle büsbütün kızaran al yanaklı bir ceza reisi bir köşede: Sen
benim biraderi canberaberim değil misin? diye bağırarak Şem'i Dede'nin yanaklarını öpüyor,
ihtiyar malmüdürü ile bir kolcubaşı karşı karşıya ikitelli oynuyorlar, bir başka sarhoş : Yaşayın
bire. Topal Hafız'ın eşeğine taş çıkarttınız diye avaz avaz haykırıyordu.
Kenan, bu gürültüye uzun müddet tahammül edememişti. Dayısına görünmeden oradan kaçtı, arka
yoldan yavaş yavaş bağa döndü.
Merasim Köşkü'ne yaklaştığı vakit kulağına hafif bir öksürük sesi geldi. Hayretle başını çevirdi.
Lamia, büyük, siyah bir pelerine sarılmış olduğu halde çardağın bir köşesinde oturuyor, öksürüğünü
boğmak için pelerinin ucuyle ağzını kapatıyordu.
Sen misin Lamia. Burada ne arıyorsun yavrum?
Siz beni çağırmadınız mı efendim?
Ne vakit? Kim söyledi?
Bu akşam Hatice'ye söylemişsiniz efendim.
Kenan, yavaş yavaş onun yanına gitmişti. Yanağım okşayarak gülümsedi :
Doğru söylemiyorsun Lamia. Ben, başkalarıyie sana böyle bir haber gönderebilir miyim ya?.
Hatice'ye senin nasıl olduğunu sordum. O kadar.
Ne bileyim Kenan Bey. Ben öyle sandım.

Geçen sene de bir defa gelmiştin. Lamia'nm cevabını beklemeden kapıdan girmişti. Bir
hamlede sofayı geçti, karanlıkta korkuyor gibi asabi bir telaşla lambasını yaktı. Sonra, dışarıdan
görül ' mek tehlikesine karşı pencerelerinin renkli camlarını indirdi. Fakat bunu yapar yapmaz
pişman oldu.
Etraftaki ağaçlar, gece kapalı pencereler bu odaya tehlikeli bir yalnızlık veriyordu. Hafifçe titreyen
elleriyle tekrar camları açtı, pencere arasına sıkışan bir perde ucunu bir türlü becerip çıkaramıyor,
telaş ediyordu.
Lamia, odaya girmemişti. Kapı aralığının yanm karanlığında duruyor, saçlarında kızıltı bir aydınlık
yar nıp sönüyordu.
Kenan, pencerenin yanında gecenin serin havasından ayrılmayarak :
İçeri girsene Lamia, dedi, yabancı gibi duruyorsun. Çekinecek bir şey yok. Yalnız piyanonun
siperirideki sandalyeye otur. Dışarıdan gölgeni farketmesinler. Bu sözleri sert bir sesle kesik kesik
söylüyordu. Lamia, onun gösterdiği yere geçti, fakat oturmuypr, piyanonun köşesine büzülüyor,
üşüyor gibi titreyerek pelerinini omuzları ve göğsü üzerinde sıkıyordu.
Aralarındaki sükut uzadıkça Kenan'ın sinirliliği artıyor, göğsünde hafif bir tıkanıklık, kulaklarında
derin bir uğultu hissetmeğe başlıyordu.
Kenan, bu sükutu, kendisinin pencereden ayrılmaktan korkuyor gibi olan vaziyetini, Lamia'nm kalın
pelerini içinde gittikçe daha ziyade büzülmesini gayrıtabii buldu. Ona yeniden, hemen hemen sert
bir emirle : Oturunuz Lamia Hanım, dedi. Kısa adımlarla odanın içinde dolaşıyor : Ne fena bir
saatim. Ah, bu Lamia. Çok ihtiyatsız çocuk. diye düşünüyordu.

Piyanonun üstünde o günlerde Cavidan'dan gelmiş bir mektup zarfı duruyordu. Onu eline aldı. Genç
kızın o mektupta yazdığı sözleri birer birer hatırlamağa çalışıyor, nişanlısına ait hayalleri
uyandırmaktan sükun umuyordu. Fakat bu saatte bu mektup ona hiç bir şey söylemiyor, Cavidan'ın
hayali karanlık bir müze dehlizinde iyi seçilemeyen bir yabancı portresi gibi onu hissiz bırakıyordu.
Bundan ümit kestiği vakit en eski hatıralarından çare umdu. Yine Leyla'yı hatırlamak, çocukluğunun
mahzun ve mağrur feragatini kalbinde canlandırmak istedi. Bu, ondaki fena asabiyeti daha ziyade
artırmaktan başka bir işe yaramadı. Bu mahrumiyet hatıraları ona boğuk bir kinden başka bir şey
vermiyor, içinde gizli zulüm hissi uyandırıyordu.
Lamia, şimdi oraya, piyanonun köşesindeki alçak koltuğa oturmuştu. Başını önüne eğiyor,
saçlarının sarı dalgalarından, pelerinin kalkık yakasından çıkan boynunun beyaz çizgisinden başka
bir yeri görünmüyordu. Kenan da bir koltuğa oturdu. Burası çok derin, yumuşak, sıcaktı. Odadaki
derin sükutun içinde Lamia' nın nefes aldığını işitir gibi oluyor, gittikçe artan garip bir rehavet
içinde iradesinin yavaş yavaş iflas ettiğini hissediyordu.
Sesine mümkün olduğu kadar sükun ve tatlılık vermeğe çalışarak : Lamia Hanım dedi. Haydi
artık gidiniz diye devam edecekti. Fakat birdenbire kalbi çarparak sustu.
Genç kız, itaat ettiği, kapıya doğru yürüdüğü halde gayriihtiyari yerinden fırlayacağını bir hamlede
onu kollan içine alacağını anladı. Son bir ümitle ona nişanlısından, o sene Erzurum'dan gelmesi
memul olan mülazım Nazım'dan bahsetmek istedi. Lamia'nın bir başkasına ait olduğunu hatırlatan bu sözleri belki
onu bu fena asabiyetten kurtaracaktı, kesik kesik söylemeğe başladı :
Birkaç aya kadar belki Nazım Bey gelir, değil mi Lamia Hanım. Seni bu kadar değişmiş,
güzelleşmiş görünce kimbilir ne kadar beğenecek. İnşallah çok mesut olacaksınız. Nazım seni çok
sevecek. Sen de
tabii.

Devam edemeyerek sustu. Nazım'm hatırasını uyandırmakla daha büyük bir tedbirsizlik etmişti.
Mariz hayali gözlerinin önünde hırçın bir aşk ve ihtiras sahnesi canlandırıyor, Lamia'yı ilk defa bir
başkasının kollarında görüyordu. Bu hayal birdenbire onu çıldırttı, çenesinde hafif bir titreme ile
Lamia'ya : Yanıma gelmez misiniz? dedi.
Genç kız, hafif bir tereddütle ayağa kalktı.' Bu garip bir ateşle yanan mavi gözlerin cazibesi içinde
sarsılarak ona doğru bir adım attı.
Tam bu dakikada dışarıdan bir sesin : Kenan. Kenan diye bağırdığını işittiler. Genç adam,
yerinden fırladı, bir hamlede lambayı üfledi. Dayısı geliyordu. Boğuk bir sesle :
İçerdeki odaya geç, Lamia. Gürültü etme! dedi, sonra pencereye giderek Saip Paşa'ya cevap verdi.
Belediye Reisi eğlentiden dönüyordu Yeğeninin birdenbire ortadan kaybolmasını merak etmişti.
Bir şeyim yok Paşa Dayı. Biraz başım ağrıyor da. dedi.
Paşa, çardağın önüne kadar gelmişti :
Lambanın yandığını gördüm. Kenan daha yatmamış olmalı, dedim.
Şimdi yatıyordum Paşa Dayı.

Allah rahatlık versin çocuğum. Orada kepazeliği pek fazla artırdılar.
Çalgı, yeniden delicesine bir gürültüye başlamıştı. Kahkahalar, kestane fişekleri şiddetiyle gecenin
içine dağılıyor, karşı ağaçlar meşalelerin aleviyle tutuşmuş gibi görünüyordu.
Kenan, dayısının uzaklaşmasını beklerken kendini bir fena kabustan kurtulmuş sanıyordu. Tehlike
artık geçmişti. Lamia'yı ihtiyatsız buldu. Karanlıkta yatak odasının kapısını açarak :
Haydi Lamia Hanım, dedi, artık gidiniz.
Genç kız, bir köşede ayakta duruyor, karanlıkta yalnız sarı saçları farkediliyordu. Tereddütle kapıya
doğru yürümeğe başladı. Kenan, ona yol vermek için biraz yana çekilmişti. Lamia, birdenbire bir
sandalyeye çarparak sendeledi, pelerinin bir ucu omuzundan düştü. Kenan, onu tutmak ister gibi
gayri ihtiyari kollarını uzatmıştı. Genç kızın çıplak kolu onun koluna dokundu, yumuşak saçları ılık
bir nefes gibi yüzüne, dudaklarına süründü.
Genç adam, son bir mukavemet gösterdi; çıplak kolu kapamak için pelerinin düşmüş ucuna sarıldı.
Fakat telaşla öyle sert bir hareket yapmıştı ki, pelerin büsbütün genç kızın omuzlarından kaydı;
Lamia'nın yaprak gibi titreyen sıcak hasta vücudunu birdenbire kollarının içinde buldu.
Genç kız,, bir müdafaa sevkitabiisiyle çırpmıyor, kendini kurtarmağa çalışıyor : Bırakınız beni
Kenan Bey. Bırakınız. Gideceğim! diyordu. Sonra, mehtap gecesindeki gibi gözlerinde iki büyük
yaş damlasıyle : Yazık bana Kenan Bey!
Genç adam, onu daha kuvvetle kollarında sıktı, hemen hemen vahşi bir sesle : Çok geç Kınalı
Yapıncak. Çok geç!


Karanlıkta gölgelerden farkedilmeyen kuru kütüklere takılmamağa çalışarak bağın arka kapısına
doğru gidiyorlar. Kenan, anut, vahşi bir sükun içinde başını öne eğmiş. Lamia'nm yüzü pelerinin
yakası içinde saklı, onun biraz arkasından yürüyor, arasıra hafifçe öksürerek yavaş yavaş ağlıyor.
Arkadaki ince yola çıkıyorlar. Lamia, Kenan'ı orada bırakıyor, çitlerin alçak bir yerinden kendi
bahçelerine atlıyor, başını çevirmeden ağaçların arasından uzaklaşmağa başlıyor. Düşmüş
omuzlarında, hafifçe sallanan yürüyüşünde yorgun, kırık bir ümitsizlik var. Çitin kenarına gelen
Kenan, yavaşça : Lamia Hanım! diye arkasından sesleniyor. Genç kız, duruyor. Fakat başını
çevirmeğe, ona bakmağa cesaret edemiyor. Kenan, soğuk bir vakar, kinli bir istihfaf ile: Ağlamanız
lüzumsuz. Vazifemi tabii takdir ediyorum. Yarın benimle görüşmeğe geliniz! diyor.
Genç kızın cevabını beklemeden bağa dönüyor. Topuklanyle yerlere vurarak, eline tesadüf eden
yaprakları koparıp dallan kırarak köşke geliyor. Odasına girdiği vakit kendini zaptedemiyor,
piyanosuna sert bir yumruk indiriyor; hırçın bir ümitsizlikle: Hayatımı yeniden kırdım. İstikbalim
mahvoldu! diye inliyor.

Kenan, o gece uyumadı. Mütemadiyen odasında gezinerek sigara içti. Cavidan ile beraber bütün o
parlak istikbal ümitlerini gömmek, hayatını manasız bir küçük kıza bağlamak lazım geliyordu.
Bu, ölüm gibi kaçınılmaz bir zaruretti. Başka hiç bir çare, hiç bir yol yoktu. Bü zaruret, Kenan'ın
hodgam kalbini adeta kudurtuyordu. Sabaha kadar bir kararsızlık buhranı içinde kendi kendisiyle
didişti. Nihayet, gün


ağarırken mücadeleden bitap düştü. Esmer yüzüne bir bakır kırmızılığı çökmüş, gözlerinin altı
çürümüştü. Ne pahasma olursa olsun bu işkenceye bir son vermek lazımdı. Masanın önüne oturdu.
Cavidan'a bir mektup yazmağa başladı :
Cavidan Hanımefendi;
Ayrılmak mecburiyetindeyiz. Hakikat söylenemiyecek kadar çirkin, bayağı ve gülünçtür. Bilmezsiniz
ne çukura düşüyordunuz. Sizi Allah sakladı.
Ne olursa olsun bu mektup bu kadarla bitmezdi. Fakat ilave edecek tek kelime bulamıyordu,
dişleriyle kaleminin sapını kemirerek bunalıyordu.
O gün, bağ epeyce bir telaş geçirdi. Kenan'ı sabah kahvaltısına çağırmağa gelen bir hizmetçi onu
piyanonun önünde yere yuvarlanmış buldu. Yüzü çökük ve kırmızı, yarı açık gözleri cam gibi
donuktu. Düşerken başını yere çarpmış, sağ kaşının üstünde mor bir şiş hasıl olmuştu.
Civar bağlardan birinde oturan bir askeri doktor evvela beyin hummasından şüphelendi. Fakat birkaç
saat sonra ateş düşmeğe başladı. Hasta yavaş yavaş açıldı. Nihayet doktor, bunun fazla çalışmaktan
ileri gelmiş bir sinir yorgunluğu olduğuna ve bir iki gün içinde geçeceğine hükmetti.
Kenan, üç gün yatağında kaldı. Hemen daima bir yarım dalgınlık içinde gözlerini kapıyor,
etrafındakilerle pek az konuşuyordu.
Dördüncü sabah iyi uyandı. Artık yatağında alıkoyamadılar. Bu dört gün içinde çok zayıflamış, siyah
bir hale ile çevrilen gözlerinin feri kaçmıştı. Çok halsiz olmasına rağmen bahçede dolaşıyor, Lamia'yı
görmeyi ümit ediyordu. Fakat genç kız, o gün ortalarda görünmüyordu. Nihayet sabredemeyerek onu sordu. Yengesiyle beraber dünden beri İzmir'de olduğunu
söylediler.
İzmir'de eğlendiniz mi, Lamia Hanım?
İzmir'e iş için inmiştik efendim. Amcam İkiçeşmelik'teki evden çıkmak istiyorlar da. Ev
aradık efendim.
Hastalığımda hiç hatırımı sormağa gelmediniz.
Sizi daima annenize soruyordum efendim. Artık iyisiniz, değil mi?
Zaten ehemmiyetli bir şey değil. Naciye, haydi çocuğum doktor beyin köşküne git. Bana
verdiği son reçeteyi kaybettim. Rica ediyor, tekrar yazsın diyor, de.
Müsaade ederseniz ben gideyim efendim. Naciye belki beceremez.
Hayır. Hayır. Naciye gider.
Yine kuyu başında idiler. Lamia, henüz İzmir'den dönmüş, Kenan'ın kendisini görmek istediğini
haber alınca mantosunu çıkarmadan oraya koşmuştu. Ona yaklaşmağa, gözlerini yüzüne kaldırmağa
cesaret edemiyor, ağaçlardan birinden sarkan ince bir dalın cılız yapraklarım birer birer koparıyordu.
Kenan, ağır ve sakin bir sesle söylenmeğe başladı :
Naciye'yi mahsus gönderdim. Sizinle yalnız konuşmak istiyordum. Bir felakete uğradık. Bunun
neticesi olarak hayatımızda bazı zaruri tebeddüller olacak. Artık tabii nişanlınızdan ayrılmanız lazım
gelecek. Ben de tabii kendiminkinden ayrılıyorum.
Bunu söylerken kaşlarını çatıyor, sesindeki boğuk kini gizlemek için kendini zorluyordu.
Amcanızla yüz yüze konuşmak güç olacak. Bir

kaç güne kadar İstanbul'a döneceğim. Oradan da mektup yazar, nişanlınızdan ayrılmanız ve benimle
evlenmeniz lazım geldiğini söylerim. İşlerimi düzelttikten sonra da tabii sizi İstanbul'a aldırtırım.
Anlaşıldı değil mi? Artık resmen nişanlım sayılıyorsunuz. Beyhude üzülmenize hacet kalmadı.
Söyleyeceğim bunlardan ibaret.
Yavaş yavaş sinirleniyor, devam ederse acı şeyler söylemekten kendini alamayacağını hissediyor,
oradan ayrılmak için bahane arıyordu.
Kenan Bey, sizin de beyhude üzülmenize lüzum yok. Nişanlınızdan ayrılmayacaksınız. Birkaç
gün daha arkadaşlık ettikten sonra ayrılacağız. Onun için bana düşman gibi bakmanıza lüzum yok.
Kenan, hayretle başım kaldırdı ve karşısında bambaşka bir kız gördü. Kirpikleri hafifçe titriyor, fakat
çehresinde garip bir ciddiyet, hafifçe kısılan dudaklarının kenarında kine ve istihzaya benzer bir
ciddiyet vardı.
Kenan, her zamanki teklifsiz tavrıyle ellerini onun omuzlarına koymak istedi. Fakat onun birdenbire
çekildiğini ve kendisine dokunulmasına tahammül edemiyecek bir tavır aldığını görerek :
Ne oluyorsunuz Lamia, dedi. Ciddi bir mesele konuşuyoruz. Zannederim, fena bir şey de
söylemedim.
Onun biraz şaşkın, biraz bozulmuş bir tavırla gülümsemesine genç kız, yine ciddi bir çehre ile
mukabele etti :

Bakınız Kenan Bey. Bir şeyi anlamanız lazım. Ben, pek o kadar çocuk değilim. Hatta yaşım bile
söylediklerinden biraz fazlacadır. Sonra birkaç gündür de düşündüm. Anlamanız lazım gelen şey
şu. Ben, baştan çıkarılmış evlatlık değilim. Her kız gibi basbayağı bir kızım. Yani kendime göre
kafam da var, onurum da var. Birbirimizden hoşlandık. Aramızda bir şey geçti. İyi yaptım, fena
yaptım. O bana ait bir şey. Niçin sevgili

prensesinizden ayrılacakmışsınız. Demek istiyorum ki ben sizinle evlenmeyeceğim.
Kenan'ın bir şey söylemek istediğini görerek hiddetle :
Bunun için bir şey söylerseniz şimdi giderim. Bunları söylerken tehdidin boş olmadığını
anlatmak
ister gibi havuzun yanındaki yola doğruldu.
Kenan, biraz bu tehdidin ciddiliğini anladığı için, biraz da bu beklemediği sözlere cevap bulamadığı
için :
Bugünlük öyle olsun, peki dedi, daha konuşacak vaktimiz var.
Ne bugün, ne başka gün Kenan Bey. Düşünsenize, siz beni aldattınız mı? Bir prensese nişanlı
olduğunuzu ben de herkes gibi bilmiyor muydum? Hatta her zaman kendi ağzınızla söylemiyor
musunuz aşk yoktur diye. Nasıl söylüyordunuz bakayım. Onu dudaklardan aşağı bırakmamalı.
Ben, buna razı oldum. Nimet Hanım biliyordu, o da razı oldu. Niçin, ben Nimet Hanımdan daha mı
onursuz bir insanım. Ağlaya sızlaya prensesi bırakacaksınız, beni alacaksınız; ben mesut olacağım!
Zavallı babamın bir sözü vardı : Ağır bir şey istedikleri vakit : Ben bu ekmekten yemem derdi. Ben
de öyle söyleyeceğim Kenan Bey. Ben, bu ekmekten yemem. Kabul ediyorsanız daha birkaç gün
arkadaşlığımız devam edebilir. Yoksa hemen ayrılmalıyız. Fakat bence son güne kadar
ayrılmamalıyız. Ne zaman isterseniz yine gelirim, olmaz mı Kenan Bey?
Bu son sözü söylerken yine çocuklaşıyor, ayaklarını birbirine birleştirip uçlarına basarak onun
cevabını bekliyordu.
Lamia'daki bu değişiklik, Kenan'ı hayli sarsmıştı. Tekrar tekrar düşünüyordu : Ben evlatlık değilim
dedi; basit bir kız çocuğu için bu, çok güzel bir anlayış. Benimle evlenmeyi kabul etmeyeceğine
yemin ediyor.

Lamia, anlayışında çocuk değildir; fakat bu kararında elbette öyledir. Vazifemi elbette yapacağım.
Zamanı gelince amcasına bir mektup yazarak Lamia'yı istiyeceğim. Cavidan nasıl olsa yandı.
Zayıf Kenan'ın bu düşüncesinde kendinden saklamağa çalıştığı bir hıyanet ve ümit kokusu vardı.
Prensesin yandığını kendi kendine temin ettiği halde hastalığından sonra ona yazdığı mektubu bir
türlü postaya veremiyordu.
Yine kendini aldatmak için :
Mektupla olmaz bu iş, diyordu, prensese değilse bile, babasına hakikati kendi ağzımla söylemeğe
borçluyum.
İlk buhrandan sonra Lamia ile münasebetlerine yeniden bir tabiilik gelmişti. Bunda Kenan'ın hele
son zamanlarda ,geçirdiği hayatın da tesiri vardı. Ötede beride ufak tefek aile kızlarıyle olan
maceralara alışkanlığı Lamia'yı da ona arasıra onlar gibi gösteriyor, bu son vakadaki fevkaladeliği
saklar gibi oluyordu. Evet, karar karardı. Mademki Lamia onu açık konuşturmuyordu, İstanbul'a
gittikten sonra sakin kafa ile işleri yoluna koyacak ve vazifesini yapacaktı. 
Ayrılacakları gece son bir gezinti yapmağa karar vermişlerdi. Aksi gibi hava bozuktu; akşamdan beri
ince bir yağmur çiseliyordu. Buna rağmen bağın arkasındaki yolda birleştiler; arkalardan dolaşarak
Kırkçamlar'a kadar uzandılar.
Bu karanlık, yıldızsız gecede çamların altı geniş bir kubbe harabesine benziyor, ağaçlar arasında
çürümüş yaprak kokularıyle dolu nemli bir kız rüzgarı esiyordu.
Yağmur, buraya kadar inemiyor, sade yüksek dalların tepeleri hafif bir hışıltı ile mütemadiyen
titriyordu.
Yeri deniz gibi kaplamış kuru çam iğneleri içinden uzun uzun dolaştılar.

Daha yola çıkarken ayrılığı hiç hatırlamamağa karar vermişlerdi. Kenan'ın hemen hiç
konuşmamasına rağmen Lamia, durmadan söyleniyordu. Elleri onun yük ' sek omuzlarında
kilitlenmiş, vücudunun bütün kuvvetiyle Kenan'ın boynuna asılarak yürüyordu.
Dönme zamanı geldiği vakit Lamia :
Öteki yoldan inelim, dedi, hani bir gece Nimet Hanımla geçtiğimiz yol!.
Tarlalar içinden geçen bu yol adeta çamurdu. Kenan'ın dönmesinden korkarak :
Şimdi oraya varınca yine kuru taşların üstüne çıkacağız, diyordu.

Lamia'nın orası dediği yer, Kenan'ın bir sene evvel Nimet Hanım'ı kollarına aldığını gördüğü yıkık
kule idi. Oraya gelince onu yarı zorla bir taşın üstüne'oturttu, ayaklarının dibine çömelerek ıslak
saçlarını onun çenesine dayadı.
Kenan, boğazmdaki düğümden kurtulmak ister gibi gülerek ve sesini neşelendirerek :
İleride güzel havalarda da buraya geleceğiz, dedi.
Lamia, muammalı bir gülümseme ile :
Belki geliriz, belki gelmeyiz, dedi ve artık bir şey
söylemedi.
Biraz sonra çitin kenarından kendi bahçelerine atlayacağı zaman Kenan, onu bir kere daha kollarına
aldı. Alnından, gözlerinden öptü :
Haydi Lamia. Biliyorsun ki her şey bitmedi. Üzülme. Mektubumu beklersin! diye ilave edecekti.
Fakat cesaret edemedi.
Onun artık arkasına bakmayarak gecenin ve yağmurun içinde kaybolmasını seyretti.

Enise Hanım, bir gün Semiha ile Fikret'i Lamia'ya bırakarak sokağa gitmişti. Genç kız, yol hazırhğıyle
meşguldü. Dikişten göz açamıyor, yengesinin çarşafını, küçüklerin çamaşırlarını yetiştirmeğe
çalışıyordu.
Bir aralık, kapı çalındı. Pencereden başını uzatan Lamia, gron çarşaflı şişman bir hanım gördü.
Misafir, kafesin açıldığını işiterek başını kaldırmıştı. Göz göze geldiler. Bu, arasıra Saip Paşa'larm
evine gelen Meftune Hanım isminde yaşlıca bir kadındı. Lamia, onun için bazı dedikodular işitmişti.
Hele Enise yengesi hiç sevmezdi.
Meftune Hanım, Şükrü Beyin evine ilk defa geliyordu. Lamia, hayretle kapıyı açtı.
Enise Hanım evde mi hanım kızım?
Hayır efendim. Biraz misafirliğe gitti efendim.
Vah vah. Çok oldu mu?
Bir saat kadar efendim.
Yakında gelir mi, kızım?
Lamia Gelir efendim diyecekti; fakat Meftune Hanımın beklemek için içeri girmesi ihtimalini
düşündü : Zannetmem efendim. Gideceği yerler vardı dedi.
Misafir, taşlığa girmişti :
Uzak yerden geldim hanım kızım. Müsaade eder misiniz biraz oturayım, dedi.
Lamia, hafifçe tereddüt etti, sonra yandaki misafir odasının kapısını açarak yarım ağızla :
Buyurunuz hanımefendi, dedi.

Meftune Hanım, çarşafını açarak köşe minderine yerleşti. İşinin kaldığına canı sıkılan Lamia, kapının
yanındaki sandalyelerden birine ilişti :
Kahve filan istemem hanım kızım. Yalnız güzel ellerinizle bir su verirseniz memnun olurum.
Enise Hanım yengenizi öteden beri pek severim. Ziyarete gelemediğim için pek mahcuptum.
Nihayet, bugün yolum düştü. Aksi gibi o da evde yokmuş.
Evet efendim. Pek sokağa çıkmaz amma.
Bereket versin sizi buldum hanım kızım. Yengeniz bana misafir geldiği vakit siz de gelirsiniz,
değil mi kızım?
Etrafları kaz ayağı gibi kırış kırış sürmeli gözleriyle Lamia'ya bakıyor, cevap bekliyordu. Bu bakış,
genç kıza tuhaf geldi, tereddütle :
inşallah efendim. Gelirim, dedi.
Meftune Hanım, bu cevaba hayret ettiğini gizleyemedi :
Benim kulağıma bir şey çalınmıştı kızım. Siz, galiba Kütahya'ya mı, nereye gidiyörmüşsünüz?..
Evet efendim.
Ya, vah vah. Çok kalacak mısınız?
Bilmiyorum efendim.
Kütahya'da sıkılacaksınız. İzmir'e alıştıktan sonra insana oraları güç gelir.
Meftune Hanım, Lamia'yı bu kadar kapalı bulmaktan sıkılmış gibiydi. Küçük bir sükuttan sonra
devam etti :
Bu yolculuğa sebep ne, hanım kızım?
Öyle lazım geliyor efendim.
Belki saygısızlık ediyorum amma, sevdiğim insanların her hallerini merak ederim.
Lamia, hafifçe sinirlenmişti :
İzmir'in havası bana yaramadı, efendim, dedi.

Meftune Hanım, yalancı bir kahkaha ile güldü, gözünün birini kırptı :

Ah, sen ne şeytansın. Senin gibi gözü açık kızları can evime sokacağım gelir.
Lamia, onun laubaliliğine rağmen korktuğunu, sözlerini bulmak için güçlük çektiğini anlıyordu. O,
tereddütle devam etti :
Evladım, doğru, yanlış bilmiyorum. Kulağıma bir şeyler çalındı. Pek meraklandım. Dedim ya,
ben, pek yabancı sayılmam. Nereden geldi bu dert başına? Ah, cahil çocuk ah.
Lamia, sandalyesinden kalktı; kekeleyerek :
Niçin bunları söylediğinizi anlayamıyorum hanımefendi, dedi.
Meftune Hanım, kenarları oymalı, bir gümüş tabakadan bir kalıp sigara çıkararak :
Şu kibriti uzatır mısınız kızım?. Berhudar ol çocuğum.
Sigarasını yaktıktan sonra Lamia'nın kibriti tutan elini bileğinden yakaladı, onu yanına oturmaya
icbar ederek :
Ne de güzel saçların varmış senin hanım kızım. Ben, sen yaşta çocukları pek severim. Benim de
sana benzeyen bir kızım vardı da. Demek böyle bir cahillik oldu ha. O kadar esef etme kızım.
Bunlar pek çok kızın başından geçmiştir. Keski Enise yengene bir şey açmasaydın. Ah, benim
daha evvel haberim olsaydı.
Onun merakını celbetmeğe çalışarak, suallerini bekleyerek devam ediyordu :
Benim haberim olsaydı, hiç böyle Kütahya'lara, bilmem nerelere gitmeğe hacet kalmazdı. Birkaç
gün bir bahane ile seni bir misafirliğe götürürdüm. Sonra her kız gibi telinle, pulunla nişanlına
varırdın. Kimsenin de aklına zerre kadar şüphe gelmezdi.

Lamia, hafif bir isyanla ellerini kurtarmak istedi :
Ne demek istediğinizi anlamıyorum hanımefendi. Müsaade ediniz karşınıza oturayım, dedi.
Meftune Hanım, sahte bir şefkatle tekrar onun yanaklarını, saçlarını okşayarak :
Sahiden pek toy, pek şirin kız, seni Kütahya'da kim bilir ne kaba saba adamlara vermeğe
kalkarlar. Burada kalmanın yolunu bulsaydm ben sana ne kısmetler bulurdum.
Meftune Hanım, yavaş yavaş Lamia'nm parmaklarından birini zorluyor, kırmızı taşlı bir altın yüzük
takmağa çalışıyordu. Genç kız, bu defa kuvvetle silkinerek kendini kurtardı :
Ne yapıyorsunuz hanımefendi? dedi.
Korkacak bir şey değil kızım. Yadigar bir yüzük. Hem pek yakından tanıdığın birinden.
Meftune Hanım, bir kere yutkunduktan sonra ilave etti :
Yabancı değil. Namık Beyden. Feriha'nın babası.

öyle ya. Vakayı o da haber almış, pek teessüf etmiş. Bu yüzüğü yadigar gönderdi.
Namık Bey, elli yaşlarında zengin bir kereste tüccarıydı. Enise Hanım, onun Uzunyol'daki evine sık
sık misafir gider, karısı Makbule Hanımı kardeş gibi severdi. Namık Beyin kızı Feriha ile Lamia'nm
arası da pek iyi idi. Bu şımarık kibar kızı, Lanıia'yı arasıra evine davet eder, onu akşama kadar
alıkoyardı.
Namık Bey, kibar tavırlı, şen bir adamdı. Kızının arkadaşına pek alaka gösterir, arasıra zorla küçük
hediyeler verirdi. Fakat bu yüzük onlardan olamazdı.
Lamia, şüphe ile ihtiyar kadının yüzüne baktı :
Bu hediyeden Feriha'nın haberi var mı?

Hayır kızım. Sakın sen Feriha'ya bir şey söyleme. ..
Niçin hanımefendi?.
Meftune Hanım, tekrar gözünü kırparak güldü :
Olmaz kızım. Sonra Feriha başka şüphelere düşer. ..
Ne şüphesi?
Lamia Hanım, pekala anlıyorsunuz ama beni üzmek istiyorsunuz civanım. Namık Bey, öteden
beri seni pek beğenir. Kütahya'ya gideceğine esef etti. Gitmeden bana da Allahaısmarladık desin
diyor. Dinle beni kızım. Sen yarın öğleden sonra, bazı arkadaşlarıma Allahaısmarladıka
gideceğim diye yengenden izin alırsın. Ben, seni köşedeki eczanenin önünde araba ile beklerim.
Namık Bey de bizi benim Değirmendağı'ndaki evde bekler. Yarım saat, bir saat görüşürsünüz.
Bugün sana bir çift elmas küpe almağa gitti. Onları da yarın verecek. Oldu değil mi kızım? Namık
Beye ne cevap vereyim?
Lamia, kapının yanında ayakta duruyor, düşmemek için önündeki sandalyeye tutunuyordu. Yüzü
mum gibi sararmıştı. Titreyerek cevap verdi :
Namık Bey Allah tan korkmuyor mu, diyor, onun da kızı var, diyor. deyin.
Meftune Hanım birdenbire şaşırdı, bir şeyler söylemek istedi. Lamia, oda kapısını açmışa :
Buyurunuz hanımefendi, dedi, yengem neredeyse gelir. Sizi görmesin daha iyi.

İhtiyar kadın, kapıdan çıkarken tuhaf bir bakışla :
A kızım, madem ki bu kadar titiz huylu imişsin. Keşke başkalarına da biraz dikbsşhhk etseydin,
dedi.
Lamia, bu vakayı yengesine anlatırken
nefretinden

titriyor, gözleri dolu dolu oluyordu. Enise Hanım, beklediği kadar kızmadı. Mahzun bir sesle :
Seni neden burada barındırmadığımızı anladın mı Lamia? dedi.

Üçüncü çan çalmıştı. Kondüktörler telaşlı düdükler öttürerek koşuşuyorlar, vagon kapılarını
kapıyorlardı.
Lamia, hala kucağından ayrılmayan Semiha'yı pencereden Şükrü Beye verdi. Fikret'in elini tutan
Enise Hanım, yüzünü açmıyor, kapalı peçesinin altında yavaş yavaş ağlıyordu.
Siyah çarşafın içinde daha sarı ve süzgün görünen Lamia, olmayacak bir şey ister gibi korkak bir rica
ile :
Elinizi öpeyim mi? dedi.
Şükrü Bey, hafifçe titreyen elini uzattı, günlerden beri ilk defa onun yüzüne baktı. Lamia'nm
dudaklarından ayırmadığı elini çekmeğe kuvvet bulamıyor, öteki elinin parmaklarıyle yanında
ağlayan karısının omuzuna hafif hafif fiskeler vuruyordu.
Düdük öttü, tren birdenbire sarsıldı. O vakit tahammülü kalmadı. Uzun boyuyle pencereye yükseldi.
Lamia'yı omuzlarından tutup çekerek ıslak yanaklarından öptü.
Önünden süratle geçen vagonları görmüyor, yanında daha kuvvetle ağlayan karısına :
Haydi yeter artık! diyordu.

Şu kız hasta galiba. Yahut aptal!.
Niçin?
Etrafı seyredeceğine uyuyor. Bir saattir dikkat ediyorum. Bir kere pencereden bakmadı.

Bu sözler, on altı, on yedi yaşlarında ufak tefek, yusyuvarlak bir genç kız ile, her halde otuzuna
dayanmış, zayıf bir genç kadın arasında geçiyordu.
Zayıf kadın, tombalak kızın kolunu dürttü :
Yavaş, uyumuyor, ağlıyor. Kirpikleri yaş içinde. Kim bilir ne derdi var biçarenin?
Konuşalım mı?
İlişme. Ben böylelerini rahatsız etmeğe acırım.
Konuşursak daha iyi olur. Belki teselli ederiz.
Sen daha küçüksün. Kolayca teselli edilecek dert insanı böyle ağlatmaz.
Merak ettim vallahi.
Tombalak kız, Lamia'nm yanındaki pencereye gelerek dirseklerini dayadı. Söz açmak için bahane
arıyor, bulamıyordu.
Tren, bu esnada istasyonlardan birine yaklaşıyordu. Birdenbire hafif bir sarsıntı oldu. Tombalak kız,
kendini zaptedemeyerek Lamia'nm kucağına düştü ve çıngıraklı bir kahkaha kopardı. Lamia da
istemeden gülmeğe başlamıştı. Bu vaka, çabucak ahbap olmaları için bir vesile oldu. Konuşmağa
başladılar.
Gideceğiniz yer uzak mı hemşire?
Kütahya'ya gidiyorum.
A. ne güzel. Biz de oraya gidiyoruz. Yalnız mı gidiyorsunuz?
Evet.
Hayretle Bir başınıza mı?
Hayır. Bir jandarma yüzbaşısı var.
Şu acaba bey babamla bir vagonda giden keçi sakallı, kazma dişli.
Zayıf kadın, kaşlarını çatarak:
Makbule. dedi. Kız telaşlandı :
Aman, sakın baltayı taşa vurmayalım. Bey babanız filan olmasın.
Lamia :
Hayır, amcamın bildiklerinden. O da bir işi için Kütahya'ya gidiyor da.
Öyleyse ziyanı yok. İsminiz ne?
Lamia.

Benimki Makbule. Arkadaşını göstererek Naciye teyzeminki de Naciye. Naciye tezyeme
İzmir'de ameliyat yapıldı. Şimdi annesinin yanma götürüyoruz. Benim annem geçen sene İzmir'de
öldü. Öteki teyzemin kocası Kütahya'da memurdur. Büyükannem orada oturur. Bey babam üç ay
izin aldı. Ben Kütahya'yı hiç görmedim. Naciye teyzem methediyor. Pek seviniyorum.
Kütahya'da görüşürüz değil mi? A, işte bakın bey babam. Sizin keçi sakallı yüzbaşınızla beraber.
Tren, burada fazlaca durmuştu. Yolcular .vagonların önünde dolaşıyorlar, simitçiler ve portakalcılarla
alışveriş ediyorlardı.
Lamia, yüzbaşının yanında iri yapılı, uzun bıyıklı kıranta bir binbaşı gördü. Meşin gibi sert ve esmer
bir cildi, heybetli kara gözleri vardı. Saçlarını dibinden kestirmişti. Başının çıbanlı ensesine yakın
olan kısmının derileri büklüm büklüm olmuştu. Meşin kaplı uzun kıvrık kılıcını taşlarda sürüyerek
geçerken vagonun önünde durdu. Makbule ile Naciye'ye bir kocaman kağıt dolusu fındık ve kuru
üzüm aldı. Yüzbaşıya da gayret gelmişti. O da Lamia'ya bir şekerli çörek ikram etti.
Binbaşı, kızının yanında duran Lamia'yı sert bir bakışla süzdükten sonra arkadaşını kolundan çekti.
Konuşa l.onuşa uzaklaştılar.
Lamia, yüzbaşının elini, kolunu sallayarak bir şeyler anlattığını, binbaşının arasıra başını çevirip
vagona baktığım görüyordu. Genç kız, onların ne konuştuklarım

fendinden bahsettiklerini zannediyor eyecegı sözleri şaşınyordu.
Tren hareket etmişti. Makbule ile Lamia, kırk yıllık ahbaplar gibi senli benli konuşuyorlardı. Genç
kız, yavaş yavaş yalnızlığını unutmağa, tesadüfün verdiği bu arkadaşın gevezelikleriyle avunmağa
başlıyordu.
Makbule, ona niçin öyle başını köşeye saklayarak saatlerce ağladığını sordu. Lamia, utanarak inkar
ediyor : Gözlerime pencereden duman kaçtı. diye gülüyordu.
Makbule, buna inanmadı, fakat Naciye'nin gözüyle, kaşıyla ettiği işaretler üzerine arkadaşının fazla
üstüne varmaktan vazgeçti.
Akşam oluyordu. Biraz sonra tren Uşak'ta duracak, yolcular geceyi geçirmek için otellere
dağılacaklardı. Makbule, bir şey teklif etti :
Bey babama söyleyelim de gece bizi bir odaya koysun. Sen de zaten yalnızsın, bir arada olursak
konuşuruz. Canımız sıkılmaz, dedi.
Yarım saat sonra sarı boyalı harap bir otelin sandıklar, bohçalarla dolu loş sofasında bulunuyorlardı.
Makbule, babasını bir köşeye çekmiş, ona bir şeyler söylüyordu. Lamia, binbaşının birdenbire
irkildiğine, kendi bulunduğu tarafa baktığına dikkat etti. İhtiyar zabit, kaşlarını çatıyor, başının sert
hareketlerinden kızına aksi bir cevap verdiği anhşılıyordu. Makbule'nin isyana benzeyen bir tavrı
üzerine biraz uzakta duran Naciye'yi yanma çağırdı, yüksek vücudunu onlara doğru eğerek yavaş
sesle bir şeyler söylemeğe başladı.
Lamia'nın eli, ayağı titriyor, kalbi çarpıyordu. Sebebini bilmeden peçesini indirmişti.

Makbule, tuhaf bir çehre ile Lamia'nın yanına geldi:
Ben geceleri biraz horlarım kardeşim, dedi, bey babam sizi rahatsız etmemden korkuyor.
Bunu söylerken, gülmeğe çalışıyor, fakat beceremiyordu.
Lamia, o geceyi basık tavanlı, dar bir odada yalnız geçirdi. Ertesi sabah trende Naciye ile Makbule'yi
görmedi. Binbaşı, onları bir başka vagona yerleştirmişti

Lamia'nın büyük dayısı Rıza Bey, bir eski süvari binbaşısı idi. Gençliğinde bir politika kazasına
uğrayarak Kütahya'ya sürülmüş, çoluk çocuğa karışarak bir daha İstanbul'a dönmemişti.
Eski parlak zabit, şimdi kaymbabasmdan kalan topraklardan kalabalık ailesinin ekmeğini çıkarmak
için geceli, gündüzlü didinen bir ihtiyar çiftçiydi. Başında karısıyle altı çocuğundan başka fakir bir
damat ve birkaç da torun vardı. Şükrü Beyin mektubundan, bu kalabalığa bir de acayip vaziyette bir
yeğen katılacağını öğrenince evvela isyan etti. Fakat bu, bir aile namusu meselesiydi. Rezalet örtbas
edilinceye kadar hiç olmazsa bir sene bu çocuğu yanında barındırmağa mecburdu.
Böyle bir kızı gül gibi çocuklarının arasına nasıl sokacağını, kızıl gömlek er geç yakadan, yahut
koldan görüldüğü vakit halka karşı ne vaziyette kalacaklarını soran karısına sadece :
Laf istemem, dedi, bir felakettir başa geldi. Zar zor çekeceğiz.

Kütahyalı yenge daha ilk geceden Lamia'yı bir odaya kapayarak karşısına aldı. Tehditlerle karışık
uzun nasihatler verdi. Şimdiden sonra olsun aklını başına alırsa geçmişin unutulacağını, hatta
kendisini çocuğuyle beraber kabul edecek ırz ehli bir koca bulmak bile mümkün olacağını ümit ettirecek şeyler söyledi.

iki günlük yol sarsıntısından bitkin bir halde bulunan Lamia, kulaklarında hala demir gürültüleriyle
bu nasihatleri adeta bir rüya içinde dinliyor, yengesi ne söylerse gözlerini sıkarak, başıyle kabul
ediyordu.
İhtiyar kadın Rıza Beyin yanma döndüğü zaman :
Yumuşak başlı bir kıza benziyor amma, bilinmez ki, dedi.
Pek az konuşmuş ve hemen hiç yüzüne bakmamış olmakla beraber Rıza Bey de böyle düşünüyordu.
Lamia hakkında bu iyi fikri veren şey, bekledikleri oyalı boyalı ve küstah tavırlı şehir kızma mukabil
karşılarına ürkek bir kız çocuğu çıkmış olmasıydı. İhtiyar adam :
Kim bilir hangi itin iğfaline kurban gitti yavrucak, dedi, zaten Şükrü de şimdiye kadar hiç bir fena
halini görmediğini temin ediyor. Ona inanırım. Ciddi adamdır.
Fakat suçlu kız hakkında fazla yumuşak konuşmuş olmaktan korkarak hemen ilave etti:
Bununla beraber ihtiyatlı olmalı. Bilinmez. Kütahya'lı yenge, Lamia'yı baştan çıkaran adamın
kim olduğunu öğrenmek için günlerce uğraştı. Onun ağzından söz almak için tesirli zannettiği birçok
çarelere başvurdu. Gerçi bu, kocasının emriydi. Fakat bu gayretinde kendi kadın merakının tesiri
daha büyüktü.
Yalnız bir manyatizma uykusu içinde gibi kendisine her söyleneni yapan, her şeye razı olan bu kız,
yengesi bu meseleyi açmca birdenbire taş kesiliyor, ağzından tek kelime almak mümkün olmuyordu.
Lamia'ya sırrını mutlaka söyletmeğe karar vermiş görünenlerden biri de Rıza Beyin küçük kızı
Mahmure idi. Konu komşu gibi ev halkına da Lamia'yı kocasından

ayrılmış bir kadın olarak tanıtmışlardı. Yalnız yirmi üç vaşmda bir genç kadın olan Mahmure bundan
müstesna idi.
O, daha on beş yaşında iken Lamia'nınkine az çok benzeyen bir macera ile orta yaşlı, sarhoş bir vergi
memurunu sevip evlenmiş, üst üste üç çocuk doğurmuştu. Fakat şimdi ne kocasından, ne
çocuklarından hevesi kalmamıştı. Çocuklarını annesiyle, kardeşine bırakıyor, kendisi akşama kadar
ayna karşısında mütemadiyen baş yapıp bozmak, yüzünü boyamak, akrabalarını toplayarak ut
çalmak ve komşu komşu dolaşmakla vakit geçiriyordu.
Haberi alınca Lamia da bip arkadaş bulacağını zannederek sevinmişti. Gerçi yaşça akran değillerdi.
Fakat macerası onu kendisine akrandan da fazla bir şey yapıyordu. Lamia'nın sadeliği, süzgün
çehresini büsbütün çocuklaştıran ürkekliği Mahmure'de evvela bir hayal inkisarı uyandırmıştı: Fakat
ne de olsa bu kız, büyük vakanın kahramanıydı.
Genç kadının Lamia'yı sıkıştırması anasmınkinden çok daha ustalıklı ve ateşli oldu. İhtiyarların onu
iğfale, hatta belki de zora uğramış bir mazlum çocuk gibi görmeğe meyletmelerine mukabil o, bu
vakada bir aşk seziyor ve Lamia'nın bunu kendisine anlatmak ihtiyacını duymamasını bir türlü aklına
sığdıramıyordu.
Kah yalvararak ,kah darılarak günlerce onu sıkıştırdı. Kendi hayatından ve daha başka
arkadaşlannmkinden misaller getirerek açık saçık şeyler anlattı. Sonra, onun inatçı ve dalgın sükutu
karşısında sadece duygusuz, yahut aptal olduğuna hükmederek artık üstüne düşmedi. Yalnız, bu sırrı
kimseye söylememek şartıyle kendilerine anlatmayı vadettiği arkadaşlarına bir şey
öğrenemedim demek kibirine dokunduğu için bildiği halde saklıyor gibi bir tavır alıyordu.

Büyük dayının evi büyük ve viran bir eski zaman evi idi. Yüzü, dar ve eğri büğrü bir sokağa bakıyordu.
Fakat buna mukabil arkası ufak tepecikler, yer yer ağaç kümeleriyle ufka kadar uzanıp giden bir
ovaya açıktı.
Doğrusu aranırsa, Şükrü Beyin, İkiçeşmelik'in kirli taşlarına güneş aydınlığı pek güç inen yine böyle
dar ve çarpık bir sokağındaki evi ile bunun arasında pek bir fark yoktu. Hatta onun basık tavanlı ve
hemen hiç açılmayan kalın Şam perdeleriyle bir kat daha ağırlaşmış küçük ve loş odalarına mukabil
bunun, Kütahya çinilerin deki aynı açık boyalar ve resimlerle işlenmiş eski ve yüksek tavanlarında
daha başka bir ferahlık bile vardı. Şark kasabalarının portatif birkaç halı ve kumaş parçasıyle
renklenmiş, toprak izbelerinde ve İzmir'in İkiçeşmelik'teki eve benzeyen orta halli memur evlerinde
Lamia, zaten başka türlü bir hayata alışmış değildi. Arasıra Karşıyaka'ya, Buca'ya, Bornova'ya
gidildiği vakit mermer peronlu açık kapılarından ve pencerelerinin önlerindeki palmiyelerin
yelpazeleriyle titreşen brizbizleri arasından içlerindeki mobilyaları, avizeleri, renkli duvar kağıtları
üzerine asılmış tabloları gördüğü köşkler ona oturulmaktan ziyade karşıdan seyretmek için yapılmış
lüks oyuncaklar gibi görünüyordu.
Evvela, babasıyle, sonra Şükrü Beyle dolaştığı yerlerin, hayatında onu hafifçe garipseten tek şey, pek
küçüklüğündeki Boğaziçi yalısının eski bir masaldan kalma hayaller kadar uzak ve belirsiz hatırası
olmuştu. Fakat Bozyaka'daki korkunç güneş çarpması vakasından sonra zaten bunların hiç biri
kalmıyordu. Ne evin, ne etrafındaki hayatın sefaleti, ne de hatta kendi sefaleti!.

Yengesinin ve Mahmure'nin ısrarları karşısında mütemadiyen susmanın sebebi bir parça da bu
şaşkınlıktı. Yepyeni heyecanlarla yepyeni bir insan olmağa başladığı bir yaşta, yepyeni bir dekor
arasında bir canlı aşk

romanının seyircisi, mahremi olmuştu. Kırkçamlar'dan döndükleri bir gece Kenan : Eteklerinizi
toplayınız çocuklar! Ay ışığı artık akar sular gibi yollardan akmağa, tarlaları kaplamağa başlıyor!
diye bağırmış, önden giden Lamia'nın birdenbire eteklerini tuttuğunu görerek kahkahalarla
gülmüştü. Çocuğun hayale bu kadar kendini kaptırdığı bir zamanda çıplak kayaları, kuru bağ
kütüklerini gülümsetiyor gibi görünen aylar, kule duvarlarına vurmuş yaprak gölgeleri arasında
çılgınca öpüşen gölgeler, fenerler etrafında kaynaşan gece böcekleri, sonra hepsinden fazla musiki.
Yalnız bu ıslak sedef dişli adamın çaldığı parçaların sonsuz değişiklikleri içinde değil, o sustuğu
zaman da etrafındaki tabiattan gelen sesler ve uğultular içinde aynı derdi tekrara devam eden o
yakıcı tem.
Bütün bu tesirlerin, gecenin birinde bir kasırga şiddetiyle onun üzerine çullanması bir güneş
çarpmasından da fazla idi.
Yazın nasıl bir rüyada gezer gibi kendini bilmeden onun etrafında dolaşmış, pencerelerden, çitlerden
atlayarak ona koşmuş, nasıl bir rüyada gibi kendini onun aşkına bırakmışsa şimdi de böyle
kendinden habersiz oradan oraya dolaşıyor, hiç bir şey düşünmüyor, hiç bir şey görmüyordu.
Huriye yenge fena bir kadın değildi. Fakat konuşmasını beceremeyen cahil insanlarda olduğu gibi iyi
niyetlerle söylediği sözler daima katı düşerdi :
Açık pencerede oturmayacaksın, sokağa karşı gülmeyeceksin, izinsiz evden çıkmak yok. Kızoğlan
kızlar bir arada konuşurlarken aralarına girme. Ne kadar olsa senin adın dul. Evkaf memurunun
kızlarıyle pek sıkıfıkı konuşma; belki anaları istemez.
Lamia bu tembihlerden incinmiyor, yengesi ne söylerse hepsini, başını önüne eğerek, kabul
edip
ardı arası kesilmeyen misafirlerle, ne sokakla alakası yoktu. Kendini yeniden dantellere vermişti.
Yanındaki küçük sepetin içinde duran beyaz iplik yumaklarından yine görülmemiş masal çiçekleri
dökülüyor, beyaz yollar arasında oymalı çardaklardan üzüm salkımları sarkıyor, ağaç tepelerine
doğmuş ayların fanusu etrafında pervaneler, uzun kanatlı gece böcekleri titreşiyordu.
Arasıra dantellerini bırakarak sessiz sedasız odadan çıktığı zaman gittiği yer arka sofadaki pencerenin
önü idi. Orada kollarını çaprazlaştırıp cama dayayarak bazen saatlerce ayakta duruyordu. Bu
mevsimde ova hemen daima kar ve sisle örtülü idi. Bütün delik deşiği perdeler, pencere aralıkları
kağıt şeritleriyle tıkanmış sobalı odaya mukabil bu sofa, daima soğuk ve rüzgarlıydı. Hatta damının
her sene aktarılmasına rağmen bazı sert havalarda ötesine, berisine kar ve yağmur yağdığı bile
görülürdü. Karşıda sokak, yahut başka evler bulunsa haydi insanın aklma bir şey gelsin. Fakat bu
çocuk bu boş odada ne görür, ne beklerdi?
Huriye Hanım, her dışarı çıkışında : Kızım, sen taş mısın? O pencerenin önünde nasıl
donmuyorsun? Başımıza bir de hastalık mı çakaracaksın? diye ona çıkışırdı. Lamia, o zaman hiç bir
şey söylemeden odaya girerek köşedeki yerine otururdu. Fakat çok geçmeden, tekrar sessiz sedasız
kaybolduğunu farkeder ve onu elleriyle koymuş gibi yine o pencerenin önünde bulacaklarını
bilirlerdi. Bir gün Huriye yenge onun soğuktan morarmış yanaklarına ellerini sürerek :
Çocuk, sen bir gün burada kaskatı kalacaksın, diye haykırmıştı.
O, gülümseyerek :
Duymuyorum yenge, dedi.
Lamia, yalan söylemiyordu. O geceden sonra sıcak
ve soğuğa, hatta acıya karşı bir duygusuzluğu vardı. Vücudu ona bir başkasının, bir yabancının
vücudu gibi geliyordu. Onun kollarından çıkmış bu vücut ona, adeta mukaddesleşmiş görünüyor, bazı
geceler birdenbire uyanınca kendisini adeta bir evliya sandukasında yatıyor görerek, tiksintilerle
ürperiyordu.
Huriye yenge, Lamia'yı daha görmeden ona sert muamele etmeğe karar vermişti. Hafif ve asi
zannettiği bu kızın yola gelmesi, izmir'de olduğu gibi bu avuç içi kadar yerde de oynayarak kendini
de, ailesini de büsbütün berbat etmemesi için böyle lazımdı. Karşısına beklediğinden bambaşka bir
insan çıkması, ihtiyar kadına birdenbire bu vaziyetini değiştirmemişti. Fakat gitgide, onda görmek
istediği ağırbaşlılığın fazlasından sıkılıyor, bu sefer de evvelkilerin tam tersine nasihatler vermeğe
başlıyordu :
Kızım, sen de ötekiler gibi bir çocuk değil misin.? Huriye yenge, Lamia'ya kız mı, kadın mı demek
lazım geleceğini hala kestiremediği için ona hitap edeceği zaman duraklar, sonra çocuk derdi Sen

de konuşsana; gülsene. Neye bu kadar kendini bırakıyorsun. Bir parça saçını, başını düzelt,
Mahmure ablan gibi bir parça sürme çek de otur. Hem sürme ilaçtır. Kirpikleri besler; seninki gibi
açık renkli gözleri korur. Sandığında bu kadar elbiselerin var. Sen de giyin. Mahmure ablanla arasıra
misafirliğe git; gelen gidene öyle yabancı durma. O gün, Lamia'nm soğuğu duymadığını iddia etmesi
ihtiyar yengede daha başka bir şeyleri harekete getirmişti, ilk defa kollarını onun boynuna dolayarak :
Kız, sakın sen bu adamı sevmeyesin, dedi. Kim olduğunu söylemeyeceksin; anladık. Amma hiç
olmazsa bunu söyle. Sakın böyle bir şey var mı?
Lamia, titreyerek kendisini kurtarmağa çalıştı. Fakat onun dövecek gibi sert bir hareket yaptıktan
sonra
birdenbire yanaklarını öpmeğe başladığını görünce mukavemeti kırıldı ve sobanın başına döndüler.
İhtiyar kadın, sebebini kendinin de anlayamadığı bu öpüşten sonra yine bir sevkitabii ile ona doğacak
çocuğundan bahsetti. Kendini korumak, hasta olmamak lazımdı. Sonra, o da hasta olurdu.
Lamia, o günden itibaren çocuğunu benimsedi ve arasıra vücudunda onun kımıldanışlarını
hissedince artık dehşete düşmedi.
Vaktiyle Kenan, hiç bir şey söylemeden kendisini göğsüne çekip öptükçe nasıl bir şey anlayamamış,
geceleri uzun kanatlı böceklerle beraber hiç bir şey bilmeden onun lambasının ışığına uçmuşsa, şimdi
de yine öyle hiç bir şey anlamadan, bilmeden, bütün düşünceleri doğacak çocuğa doğru uçuyordu.
O günden sonra onu yavaş yavaş görmeğe başladı : Parlak esmer yüzünü, koyu mavi gözlerini,
güldüğü zaman daha ziyade parlayan ıslak, beyaz dişlerini.
Zaman zaman dantelinden yorulan gözlerini kaldırdıkça tavanın belirsiz nakışları arasında ona
dalıyor, dakikalarca başını indirmiyordu. Örülen danteller, kenarları işlenen beyaz bez parçalan artık
hep onun içindi.
Kimseye bir şey sormaktan nefret ettiği halde bazen Huriye yengeye büyük bir felaket haberi verir
gibi sıkılarak ve kızararak :
Saatlerden beri kımıldanmıyor yenge, diyordu, sakın Allah esirgesin bir şey olmasın?.
Yaşayış tarzında da ufak tefek değişiklikler olmuştu. Bazen yalnız kaldıkça aynanın karşısına geçerek
saçlarını düzeltiyor, son günlerde çilleri daha ziyade çoğalan yanaklarını  Mahmure'nin ayna
önlerinde sürüklenen boyalarıyle hafifçe renklendiriyordu. Bu dakikada heyecanları adeta sevdiği
erkekle evlenmeğe hazırlanan bir kızın heyecanlarını andırmaktaydı.

Karşılarında yeni tamir edilmiş eve kiracılar taşınıyordu. Huriye Hanım ile kızlarına o gün güzel bir
eğlence çıkmıştı. Kapının önünde yük arabaları durdukça kafese üşüşüyorlar, birbirlerini itip kakarak
adeta haykırışıyorlardı :
Amanın, şunlarm sandıklarına bakın. Bunlar boyanmış gaz sandığı ayol.
Şunlar da perde olacak. insan, bunları tahta bezi diye kullanmaz.
Hele şu yatakların kirliliği. İçinde köpek yatmaz.

Efendinin hırkasına süpürgeleri sarmışlar. Ne insanlar yarabbü.
Lamia, odanın bir köşesinde dikiş dikiyor, arasıra ayağının ucu ile küçüklerden birinin beşiğini
sallıyordu.
Mahmure, büyük bir sigara tablasını dolduran fındık kabuklarından birini Lamia'nm başına attı.
Bazen onu dalgın gördükçe öteberi atarak ürkütmeyi adet etmişti.
Ayol, ne ölmeşik tazesin, dedi, keşişler gibi dünyaya mı küstün nedir? Azıcık pencere önüne
gelsene. Yeni komşularımızı hiç mi merak etmiyorsun?
Eşyalar bitmiş, sıra yeni kiracıların kendilerine gelmişti.
Şu kızın kurumuna bakın. Pek mahalle kızma benziyor.
ipekli çarşaf güzel amma altında kara mutfak donu yoksa ben bir şey bilmiyorum.
Zavallı kocakarıcığm eline kendinden ağır bir asma saat vermişler.
Aman, zabitin gözlerine bakın. Lokma gibi. İnsan, gece rüyasında görse korkar.

Mahmure'nin ısrarı üzerine, Lamia, dikişini bırakmış, istemeye istemeye pencerenin önüne gelmişti.
Zabiti görünce hayretle A! dedi. iki ay evvel trende tesadüf ettiği ihtiyar binbaşı idi. Tam bu esnada
üst kattaki perdesiz odalardan birinde bir gramofon başlamıştı.
Lamia, başını kaldırınca binbaşının tombalak kızını gördü. Makbule, çarşafının pelerinini
omuzlarından atmış, henüz yerine konmamış bir ayna karşısında oynuyordu.

Mahmure, kahkahalarla gülerek : Aman, pek hoşuma gitti, dedi, şenlikli bir şeye benziyorlar. Yarın
inşallah safa geldine gidelim.
Yeni komşular hakikaten şenlikli insanlardı. Taşınma ve yerleşme yorgunluğuna rağmen o akşam
birçok gülüştüler, gürültü ettiler. Perde yerine pencerelere iliştiriliverilmiş yatak çarşaflan üzerinde
dağınık saçlı kadın gölgeleri boğuşuyor, birbirini kovalıyordu.
Her akşam, yatsı namazını kılar kılmaz yerine yatan Huriye Hanım o gece pencereden ayrılmıyor :
Pek eğlendim vallahi, karagöze gitmiş gibi oldum. diyordu. Bir aralık, yine gramofona başladılar,
Konyalı, Aman Adanalı türkülerini üst üste belki yirmi defa çaldılar.
Rıza Bey ailesi, iki gün içinde yeni komşularla canciğer ahbap oldu.
Lamia, binbaşının trendeki muamelesini unutmamıştı. Yeni komşulara gitmiyor, onlar geldiği vakit
yorgunluk, yahut iş bahane ederek odasına kapanıyordu. Makbule, Lamia'nm niçin çekindiğini
anlamıştı.
Naciye, teyzesiyle beraber Mahmure'ye misafir geldiği bir gün onun odasına çıktı, hiç mukaddemeye
lüzum görmeden :
Niçin benden kaçtığım anlıyorum, dedi, bey babamdan çekiniyorsun değil mi? Vallahi ondan izin
aldım. Bak, hem benim bir ayım kaldı. Sonra izmir'e gideceğim.
Lamia, kızarıyor, verecek cevap bulamıyordu.
Karşısındaki ile boğuşmadan beş dakika konuşmayan tombalak Makbule, onu kollarının arasına aldı,
tuhaf bir teklifsizlikle gülerek yanağını öperek sarsmağa, tehdit etmeğe başladı : Nazlanırsan
bildiklerimi söylerim. Karışmam ha! diyordu.
Lamia, bu saf, şen ve delişmen kızla ahbap oldu. Mahmure ile beraber arasıra ona gidip gelmeğe
başladı. Hatta bir defa taşlıkta ihtiyar binbaşıya tesadüf etti. Kaçmak istedi. Makbule, azizlik etti, onu
eteğinden tutarak zorla babasının elini öptürdü.
Makbule'nin en büyük zevki gramofon çalarak, kantolar, köçek havaları oynamaktı.
Bazen Mahmure de ona uyuyor, havayı tekrar tekrar çalarak karşı karşıya oynuyorlardı.
Bir gün Mahmure, dolapta tozlu bir plak kutusu gördü :
Bunları neye çalmıyoruz? diye sordu. Makbule :
Onlar bir şeye yaramaz, dedi, babam ucuz bulmuş da almış. Kimisi kırık, kimisi biçimsiz şeyler.
Mahmure, onları merak etmişti. Bir bez parçasıyle tozlarım siliyor, birer birer gramofona koyuyordu.
Plaklar, hakikaten bozuktu. Kimisinden karışık, sızıntılı hafif bir inilti geliyor, kimisi düzgün bir
orkestra '
parçasıyle başlarken birdenbire sesi değişiyor, boğazlanan hayvanlar gibi uğursuz bir sesle haykırmağa başlıyordu.

Mahmure, her plağı üç beş kez döndükten sonra
durduruyor, yerine bir başkasını koyuyordu.
Bir tanesinden rüyada işitilmiş sesler kadar hafif, eski bir hatıra kadar bulanık ince bir keman sesi
gelmeğe başlamıştı.
Mahmure, o plağı da durdurmağa hazırlanıyordu. Bir el birdenbire bileğini yakaladı :
Onu bırak abla.
Mahmure, başım çevirince Lamia'yı gördü. Genç kızm çehresi birdenbire değişmişti. Gramofonun
borusundan sert, boğuk bir dağ rüzgarı eser gibi bütün vücudu titriyor, rengi soluyor, saçları alnına
dökülüyordu.
Mahmure gramofonu unutmuştu. Onun buz gibi soğuyan bileklerini tutarak: Ne oluyorsun Lamia?
diyordu.
Lamia : Hiç bir şey yok. Hiç bir şey yok! diye kendini toplamağa çalışıyor, başım öte tarafa
çeviriyordu. Yüzü telaşla onu kollan arasına almak isteyen Makbule'nin omuruna düşmüştü. Daha
ziyade dayanamadı, ağlamaya başladı.
Unutulan plak hala dönüyor, genç kızın iki yaz evvel basını Onun piyanosuna dayayarak dinlediği
parçayı tekrar ediyor. Bozyaka rüyasını bu eski hatıralar kadar silik keman sesiyle yeniden
uyandırıyordu. 
Bozuk plak, Lamia için umulmaz bir saadet oldu.

Makbule'ye gideceği günleri sabırsızlıkla bekliyor, aynaI
nm karşısında özene bezene süsleniyor, bir aşk mülakai
tına gider gibi kalbi heyecanlarla titriyordu.

Plak dönmeğe başlayınca Lamia; yüzünü avuçları


içine alıyor, yarı kapalı gözleriyle Bozyaka'nın kurşuni mehtaplarını, beyaz seherlerini, oymalı
çardaklarından elenen yıldızlı güneşlerini görmeğe başlıyordu.

Kerem, yine çitlembiklerin altında ağır ağır dönüyor, Kuzgun, yine ihtiyar başını eteklerine sürüyor,
vücudu yine yavaş yavaş onun kollarına düşüyordu. Böylece başı Onun göğsüne yapışmış, küçük
elleri omuzlarına sarılmış, mehtabın beyaz hayaletlerle doldurduğu çam korularında dolaşıyorlar,
akar suların üstünden geçiyor, Çobanyıldızı doğarken etrafı çalılarla örtülü ince yollardan dönüyordu.
Gözlerinde Onun mavi gözlerinin zehri, dudaklarında onun busesinin ateşiyle bu uykudan
uyandığı vakit vücudu bir sevda ve ihtiras mücadesinden kurtulmuş gibi yorgun, üzgün bulunuyordu.
Fakat, ruhu, rüyada annesini görmüş bir öksüz gibi mesuttu.
Bu saadet, epeyce zaman devam etti. Sonra havaların ısınmağa, çiçeklerin açmağa başladığı
günlerden birinde bir felaket oldu. Bir çocuk kaza ile plağı yere düşürüp kırdı. Zaten iyi değildi.
Ehemmiyeti yok. Sağlık olsun! dediler.
Lamia, bir şey söylemedi, fakat sarardı. Bu plakla onu artık büsbütün kaybetmiş oluyordu.

Nisan girmişti. Bir akşam aşağı sofada yemek yiyorlardı. Mahmure'nin kocası Rasih Efendi
birdenbire yumruğunu masaya vurdu :
Artık bu kadarına tahammül edilmez. Bu külhan? beyleri başımı belaya sokacaklar, diye bağırdı.
Yüzü kızarıyor, şakaklarının damarları fırlıyordu. Çocuklar korkmuş, kadınlar şaşırmıştı.
Rıza Bey, kaşlarını çatarak sordu :
Ne var, ne oluyor?
Rasih, kayınbabasından çekinir, ona daima hürmetle söz söylerdi. Buna rağmen asabiyetle :
Ne olacak?. Duymuyor musunuz söyledikleri türküyü? dedi, ben mutlaka bir rezalet
çıkaracağım.
Birkaç dakika evvel birkaç delikanlı bir piyasa türküsü söyleyerek sokaktan geçmişlerdi.
Mahmure, kocasını yine bir huysuzluk bahanesi arıyor zannetti. Sana ne. Herkes türkü söylemek
için senden izin alacak değil ya. diye söylenmeğe başladı.
Rasih, hiddetle : Sen sus, dedi, bilmediğin şeye karışma. Elbet bir sebep var ki kızıyorum.
Rıza Bey, tekrar sordu :
Ne var Rasih. Fena bir şey mi söylüyorlar? Rasih, başıyle kadınları ve çocukları gösterdi :
Fazla söylemem kayınpeder; dedi, bir daha geçtikleri zaman dikkat edersiniz. Şimdiye kadar
kimsenin farkında olmadığına şaşıyorum.
Havlusunu hiddetle sofranın üstüne atarak dışarı çıktı.
Lamia, Rasih'in bu sözleri söylerken tuhaf bir nazarla kendisine baktığını farketmişti. Kimseye bir şey
söylemedi. Fakat kalbine bir şüphe girmişti. Sarhoşu bu kadar kızdıran türkünün mutlaka kendisiyle
bir alakası vardı. Genç kız, ertesi gün türküyü on üç on dört yaşlarındaki iki çocuğun ağzından işitti
ve neden sonra anladı : Bir kolcuya aşık olan bir kızın çocuğundan bahsediliyordu.
Huriye yengenin al gömleki nihayet meydana çıkmıştı. Kütahya, Rıza Beye izmir'den misafir gelen
genç dulun hikayesini çoktan öğrenmişti. Gizli bir dedikodu
halinde aylardan beri dillerde dolaşan bu vaka, nihayet ayaktakımı türküsüyle açığa vurulmuş
oluyordu.
Lamia'nın dışarı çıkmaması şehre büsbütün merak olmuştu. En umulmayacak kimseler sokaktan
geçerken pencerelere bakıyorlar, seyir yerlerinde onun araştırıyorlardı.
Bu türkü üzerine Lamia'ya evde hemen herkes darıldı. Rıza Bey, artık onun yüzüne bakmaktan
çekiniyor, Huriye Hanım, iki manalı sözler söylüyor, Mahmure bile ona karşı soğuk durmağa
başlıyordu.
Hele Rasih'in titizliği günden güne çekilmez bir hale gelmekte idi. ilk zamanlarda Lamia'ya iyi
muamele eden o idi; şimdi ona anlaşılmaz bir sinirlilikle söz söylüyor, bazen kaba imalardan bile
çekinmiyordu.
Yalnız, Makbule ona sadık kalmıştı. O, şimdi babasıyle beraber ayrı evde oturuyordu. Binbaşı,
İzmir'e döneceği vakit Harput'a tayin edildiğine dair bir emir almış, bunun üzerine canı sıkılarak
tekaütlüğünü istemişti.
Lamia, bir şeye hayret ediyordu. Kemal Bey dört beş ay evvel kızının kendisiyle bir vagonda yol
arkadaşlığı etmesine razı olmadığı halde şimdi onların birbirlerine gelip gitmelerini hoş görüyor,
hatta Lamia'ya tesadüf ettikçe gönlünü alıyor, bir baba şefkatiyle tatlı sözler söylüyordu.
Uğradığı fena muamelelerle, hayatının ve gönlünün melul yalnızlığına karşı genç kızın iki zayıf
tesellisi kalmıştı : Makbule'nin arkadaşlığı. sonra geceleri odasına kapanarak Ona yazdığı
mektuplar.
Şimdi hep sevgilim diye başladığı bu saf mektuplar günden güne ince, hassas bir samimiyet alıyor,
Lamia, günün bütün acılarını, bütün şikayetlerini ona söylüyordu. Sonra, bu hazin şeylerle onu
üzmüş olmaktan korkar gibi mektubunu daima bir teselli sözüyle bitiriyordu. Bunların ne ziyanı
var. Mademki beni aylarca kema

nının güzel sesleriyle uyutup uyandırdın. Mademki birçok geceler beni mehtaplarda gezdirdin.Mademki çok yakın bir zamanda senin canlı bir yadigarını taşıyacağım. .. Bu acıların ne ehemmiyeti
var? diyordu. Mektuplarına daima Senin Kınalı Yapıncağın diye imza atıyordu.
Mayıs sonuna doğru bir akşam Lamia Ona şu mektubu yazdı :
Bir haftadan beri sana mektup yazmadım. Çok hastaydım. Hep ölüm tehlikeleri geçirdim. Sonra bu
bir hafta içinde beni hiç yalnız bırakmadılar. Odamda yatan ihtiyar bir komşu hanım biraz evvel
uyudu. Sürüne sürüne lambanın yanma kadar gittim. Sana bu birkaç satın karalıyorum. Mebrure
yüzünde mavi yemenisiyle yatağımda uyuyor. Mebrure'nin kim olduğunu anladın değil mi? Ben, sana
benzeyen bir erkek çocuk bekliyordum. Senin ismini vermek için bahaneler hazırlamıştım, ümidim
boşa gitti. Mebrure'yi pek o kadar sevmiyorum. Fakat çok acıyorum. Zayıf, küçük, böcek gibi bir
bebek..

Bir gece Rasih Efendi eve geç geldi. Kendini bilmeyecek derecede sarhoştu. Sokaklarda düşmüş,
fesini kaybetmiş, üstü, başı toz, toprak içinde kalmıştı.
Anlaşılmaz bir azgınlığı vardı. Avlunun taşları üstüne boylu boyuna uzanarak köpek gibi uluyor, Ben
bitim, mahvoldum. Kayınpederi çağırın. Ona iki çift söüm var diye bağırıp çağırıyordu.

Rıza Bey söylene söylene odasına çekilmişti. Böyle coşkun zamanlarda damadıyle karşılaşmak
istemez, büsbütün yüzgöz olmaktan korkardı.

Huriye Hanım ile Mahmure birçok uğraştıktan sonra onu sürükleye sürükleye yukarı çıkardılar.
Lamia, onun orta kattaki odasında yarım saat kadar bağırdığını, karısına anlaşılmaz bir şeyler
söylediğini, hatta bir aralık ağladığını işitti. Sonra yavaş yavaş sesler kesildi, eve derin bir sessizlik
çöktü.
Lamia, henüz lambasını söndürmüş, yatağına girmişti. Kulağına merdivenlerden hafif bir terlik sesi
geldi. Biraz sonra kapısı açıldı. Mahmure, elinde bir mumla içeri girdi. Genç kadının saçı, başı
dağılmış, yüzünde bir damla kan kalmamıştı. Lamia, hemen yatağından fırladı : Ne var ,ne oldu?
diye sordu.
Mahmure, elinde mum, kapının yanma çömeldi. Bütün vücudu titriyor, dişleri birbirine çarpıyordu.
Lamia, tekrar sordu :
Ne oluyorsun?. Sana bir şey mi yaptı?. O, büyük bir teessürle : Bittim. Evim, barkım yıkıldı.
diyebildi, sonra yüzünü Lamia'mn yatağına kapatarak hıçkırmağa başladı.
Lamia, yeniden lambasını yaktı. Mahmure'nin çıplak
omuzlarını bir yün atkı ile örterek onu mindere oturttu.
Bu, korku, yeis ve hiddetle karışık bir sinir ağlamasıydı. Biraz sonra kendine geldi. Kesik kesik anlatmağa
başladı :
Lamia'cığım, senden hiç bir şey saklamayacağım. Ben, birkaç aydan beri bir jandarma çavuşunu
seviyorum. Hani arasıra sokaktan geçen uzun boylu, kıvırcık saçlı, çakır gözlü çavuş. Benden evvel
de Hanife Molla'nm gelini sevmişti. Beni ayıplamazsm değil mi? Senin de başına geldi. insan,
gönlüne hükmedebilir mi? Bir cahilliktir oldu. Evvela birbirimize uzaktan işaret

ediyorduk. Nihayet bir gün ben, onun annesinin evine uğradım. Aksi kocakarının hamama gideceği
tutmuş. Çavuşum da evde yalnızmış. Beni zorla elimden tutup içeri çekti. Düşün, bıçaklı, tüfekli
koca eşkiyalan tutup hapse sokan aslan gibi bir jandarma çavuşu. Benim gibi zayıf bir kadın ona
karşı ne yapsın?
O günden sonra sık sık birbirimizi görmeğe başladık. Ben, gece yarısı usulcacık bahçeye iniyor, bahçe
kapısında onu bekliyordum. O, dışarıda, ben içerde beş on dakika konuşuyorduk. Tehlikeli bir iş
ama çavuşumla görüşmek için başka çare yoktu. Nihayet evvelsi gece, çavuşumun yine aksilik
damarı tuttu, kapıyı itti, zorla içeri girdi. Dev gibi erkeğe karşı ben ne yapabilirdim? Beş on dakika
sonra çavuşum dışarı çıkarken ebe adile Hanımın oğlu Memduh ile burun buruna gelmesin mi? Ne
hale girdiğimi sen düşün!. Ben de hemen yarı yarıya sokağa çıkmıştım. Ellerimi yüzüme kapayıp
içeriye kaçtım. Bu akşam bizimki Memduh ile beraber meyhanede imiş. İnsafsız çapkın, kocama her
şeyi haber vermiş. Evim, barkım yıkıldı, bir paralık oldum.
Hikayeyi anlatırken biraz sükun bulan Mahmure, yeniden ağlamağa hazırlanıyordu. Lamia,
heyecanla sordu :
Söylediğini nereden haber aldın?
Bu gece o kadar çok içmesinin sebebi bu. Sonra sarhoşlukla ağzından bazı sözler kaçırdı. Bak
sana ne oyunlar oynayacağım. Hele bir sabah olsun! dedi.

Belki başka bir şeye kızmıştır.
Hayır Lamia. Kocam her şeyi biliyor. Daha başka şeyler de söyledi : O bahçe kapısı önünde
senin canını çıkaracağım! diye boğazıma sarılmak istedi. Kendimi zor kurtardım. Bereket versin
sarhoş. Kıpırdanacak hali yoktu. Yarın Rasih, beni boşayacak.
Çavuşum filan gibi yakışıklı bir adam değil amma

onda da gözüm var. ilk gördüğüm erkek o oldu. Bu kadar sene bir yastığa baş koyduk. Bundan
başka çocuklarım da var. Ya hele o rezalet. Babam, mutlaka beni öldürür.
Lamia, çok müteessir olmuştu. Onunla beraber ağlamamak için kendini zor zaptediyor : Ah
Mahmure neye böyle çocukluk ettin?. diyordu.
Genç kadın, teessürüne, göz yaşlarına rağmen hafifçe gülümsemekten kendini alamadı :
Halden bilmez gibi söyleme. Sen neye nişanlının üstüne kolcubaşıyı sevdin. Gönül bu. Söz anlar
mı? dedi. Lamia, mahzun mahzun önüne baktı, cevap vermedi.
Mahmure'nin gizli bir maksadı vardı. Arasıra göz ucuyle Lamia'ya bakıyor, söze nereden
başlayacağını bilemiyordu.
Allah rahatlık versin Lamia. Ben gidiyorum, dedi. Sonra, sesinde yalancı bir titreme ile ilave etti
: Gel seni bir kere öpeyim. Belki artık birbirimizi görmeyiz. Hakkını helal et!.
Genç kız, hayretle gözlerini kaldırdı :
Niçin? Ne oluyor?. Kocanın sana bir. fenalık etmesinden mi korkuyorsun?
Hayır Lamia'cığım. Onun için değil. Allahaısmarladık Lamia.
O halde ne var?
Daha fazla söyleyemem. Allahaısmarladık. Artık
yaşamak bana haram oldu.
Mahmure, kapıya doğru yürümüştü. Gideceği vakit
bir kere daha döndü :
Anneme, kardeşlerime söyle. Çocuklarıma iyi
baksınlar, dedi.
Lamia, birdenbire onu bileklerinden yakaladı, zorla
elinden mumunu aldı :

Senin fena bir fikrin var Mahmure. Bana söylemiyorsun. Dünyada bırakmam. Söyle bana. Ne
yapacaksın?.
Genç kadın, onu böyle müteessir gördüğüne memnundu. Israrlarına mukavemet edemiyor gibi :
Söylemek istemiyordum amma, mademki bu kadar üstüme varıyorsun. Peki. dedi, ben kendimi
öldüreceğim. Bu lekeyi ölümden başka bir şey temizlemez. Şimdi kendimi kuyuya atacağım.
Lamia, hafif bir feryat kopardı, titreyen kollanyle onun boynuna sarılarak yalvarmağa başladı :
Allah aşkına bu fikrinden vazgeç Mahmure abla. Ben de senin gibi kendimi öldürmek istedim.
Olmadı. Şimdi vazgeçtiğime pişman değilim. Allah tesellisini veriyor. Hem belki kocan her şeyi
bilmiyor. Kendine değilse dört çocuğuna acı.
Hayır Lamia'cığım. Bu rezalet başka türlü temizlenemez. Bırak beni. Ölmek daha iyi. En
küçük çocuğumu sen al. Mebrure ile beraber büyütürsün.
Lamia, heyecandan ağlamaya başlamıştı :
Yapma Mahmure abla. Belki bir çare buluruz. Rasih Beyi kandırırız.
Mahmure, saf amcazadesinin bu dakikasını ve bu sözünü bekliyordu. Yeisle omuzlarını silkti :
Kocamı kandırmak için bir çare var amma o da imkansız.
Nedir o çare?
Bahçe kapısında çavuşla konuşan kadının ben olmadığımı ispat etmek.

Söyledim ya. Buna çare yok. Evin içinde kardeşlerimle senden başka kimse yok. Kardeşlerim
kızoğlan kız. Hem parmak kadar çocuklar. Sen ise kendi derdin başından aşkın..


Lamia, önüne bakarak susuyor, derin derin düşünüyordu.
Mahmure :
Gerçi bu kabahati üstüne alacak kimse için hiç bir tehlike yok. öyle ya, kocam, çavuşla konuşan
kadının ben olmadığımı anlayınca tabii memnun olacak. Baldızları, yahut bir başkası için de ne
kadar olsa canı sıkılır amma her halde kimseye bir şey söylemez. Rezaleti örtbas eder.
Lamia, yüzünü elleri içine saklamış, gözlerini kapatmıştı. Ne düşündüğünü, ne duyduğunu anlamak
kabil

değildi.
Mahmure, yan yan ona baktı, sonra sesinde yine o yalancı titreme ile tekrar vasiyetlerine başladı :
Lamia'cığım, annemi, kardeşlerimi teselli etmek vazifesi sana kalıyor. Ah, evlatlarım. En çok
onlara acıyorum. Dört çocuk. kolay değil.
Peki abla. Kolcu gibi jandarma çavuşunu da ben sevmiş olacağım, dedi.

Ertesi sabah Rasih Efendi bahçedeki büyük ceviz ağacının altında oturuyordu. Akşamki müfrit sinir
yorgunluğu onu ezmiş, hasta etmişti. Yüzü sapsarı, gözlerinin akı kıpkırmızı kesilmiş, gözkapakları
şişmiş ve morarmıştı.
Mahmure ile Lamia biraz ötede yan yana alçak mutfak iskemlelerinde oturuyorlardı.
Rıza Beyin küçük kızı Zübeyde, fevkalade bir şeyler geçtiğini hissetmişti. Koku almış bir av köpeği
gibi sinsi sinsi dolaşıyor, oralardan ayrılmak istemiyordu.
Mahmure, onu yanma çağırdı :

Haydi kızım. Bana yardım et. Halıları silkeceğiz. dedi. Sonra başıyle Lamia'ya işaret ederek
oradan uzaklaştı.
Rasih, arasıra kesik kesik öksürüyor, parmaklarıyle şakaklarını sıkarak Başım çatlayacak!
diyordu.
Lamia, uzun bir tereddütten sonra ayağa kalktı, titreye titreye söze başladı : Enişte. Mahmure
ablamın kabahati yok. Ona darılmayınız. Geceden beri zihninde hazırladığı kelimeleri bulamıyor,
kulakları uğulduyordu.
Rasih, hafifçe canlandı, kaşlarını çatarak :
Öyle bir şey söyledi amma inanmıyorum, dedi. Lamia, kesik kesik devam etti :
inanınız enişte. Mahmure ablam doğru söylüyor. O gece çavuşla bahçe kapısında konuşan.
bendim enişte. Beyhude onun günahına girmeyiniz.
Rasih, cevap vermiyor, kanlanmış gözlerinin dik, garip bir nazariyle ona bakıyordu.
Benim gibi bir kızdan niçin umulmasın enişte?. Biliyorsunuz ki geçen sene de. Öyle değil mi?
Çavuşu arasıra görüyordum. Yeter değil mi enişte. Fazla söylemeğe hacet yok.
Rasih, hala o dik ve garip nazarla bakarak :
Ne vakitten beri bu münasebet? dedi.
Bilmem. Bir ay galiba. Belki daha ziyade.
Ne Vakte kadar devam edecek?
Hiç. Artık bitti.
Onu zannetmiyorum. Sen kolay kolay uslu oturacak bir kıza benzemiyorsun. Nesini sevdin o
palabıyık miskin herifin. Nesini sevebildin söyle bana?.
Rasih, yerinden kalkmış, Lamia'nın yanına gelmişti. Biraz evvelki sönük gözleri garip bir ateşle
parlamağa, yorgun yüzü canlanmağa başlıyordu. Bir hayvan hırıltısına benzeyen kısık bir sesle :

Söyle nerelerde görüşüyordunuz? Melun, seni nasıl ele geçirdi?. Demek biz eşek gibi horul horul
uyurken sen onun kollarında.

Devam edemedi. Sık sık başım çevirerek aralık mutfak kapısına bakıyor, onun bileklerini
yakalamamak için
avuçlarını kapıyordu.
Lamia, bu garip heyecandan korkarak bir adım geri çekildi, sert bir sesle : Enişte. dedi.
Rasih birdenbire kendine geldi, tekrar eski yerine döndü. Fakat kendini tutamıyor, çavuş için acı, ağır
şeyler söylüyordu :
Mutlaka o aşağılık herifin gırtlağına sarılacağım..
Bir daha buradan geçtiğini görürsem geberteceğim.
Bunu yapmanız doğru olmaz enişte. Beni öldürmek mi istiyorsunuz?
Rasih acı, istihfaf kar bir kahkahayla güldü :
Ben seni değil, sen beni. Yani bizi, ailemizi öldürmeğe kasdetmişsin. Ayağını denk al Lamia.
Bir daha birisine baktığını, bu dudakların birisine güldüğünü hissedersem seni öldürürüm. Haydi
artık orada durma. Gözüme görünme.

Jandarma çavuşu davası etrafa yayılmadan örtbas edilmişti. Lamia, artık Rasih Efendinin yüzüne
bakmağa cesaret edemiyor, bucak bucak ondan kaçıyordu. Fakat Rasih, bir türlü bu meseleyi

unutmuyor, sinirliliği günden güne eksileceğine bilakis artıyordu. Sokakta bir ayak sesi işittiği zaman
pencereye gidiyor, bazı geceler geç vakit yatağından kalkarak bahçeyi dolaşıyordu.
Lamia'ya olan muamelesinde karar yoktu. Çok kere onu gördüğü vakit başını çeviriyor, hiddetle
kaşlarını
çatıyor, söz söylerken kinli bir istihfafla dudaklarını büküyordu.
Sözlerinde daima acı, hakaretli imalar vardı. Yemekte mutlaka fırsat düşürerek vicdansız, ahlaksız
kadınlardan bahsediyor, böylelerini kör işkembeci bıçağıyle kesmek, taşa gömmek lazım geldiğini
söylüyordu.
Arasıra Lamia'yı tenha bir yerde, bahçede, yahut sofada kıstırıyor : Ben yine bir şeyler seziyorum.
Sen galiba uslu oturmuyorsun! diye istintaklara başlıyordu. Lamia, bazen masum yeminlerle
kendini müdafaa ediyor, bazen öfkeleniyor, ağlıyordu. Rasih, o vakit hemen tavrını değiştiriyor, biraz
evvelki muamelesine hiç benzemeyen bir tatlılıkla onu teskine çalışıyor; böyle ağlamaması, kendisini
mazur görmesi için yalvarıyordu. Hatta fazlaca sarhoş olduğu bir gece : Halimden anlamıyorsun!
diye sakil sakil ağlamağa başlamıştı. Lamia, onun halini çoktan anlamıştı. Fakat derdini kimseye
söylemiyor, geceleri gizli gizli ağlamaktan başka elinden bir şey gelmiyordu.
Bütün ihtiyatlarına rağmen günün birinde korktuğuna uğradı. Evde çamaşır yıkanıyordu. Huriye
yenge kızlarıyle beraber mutfakta meşguldü : Lamia, bahçede yıkanmış çamaşırları seriyordu. Rasih
Efendi o gün hastalığını bahane ederek evde kalmıştı. Uyuyor, uyanıyor, tekrar yatıyor, pencereleri
açıp kapıyor, sofada ıslık çalarak dolaşıyordu.
Mahmure, mutfak kapısından Lamia'ya bir tepsi uzattı :
Kuzum kardeşim. Eniştenin yemeğini götürüverir misin? dedi.
Lamia, elinde tepsi ile yukarı çıktığı vakit Rasih, minderin kenarında iskambil falı açıyordu. Onu
görünce birdenbire ayağa kalktı, şaşkın bir gülümsemeyle :
Yemek mi getirdin, dedi. Teşekkür ederim. teşekkür ederim. Şu masanın üstüne koyuver.
Lamia, tepsiyi bıraktıktan sonra çıkıyordu. Rasih, acele acele :
Dur Lamia. Sen bana yemek getirdin. Ben de sana elma vereyim. dedi.
Lamia, hafif bir tereddütle cevap verdi :
Teşekkür ederim efendim, fakat çamaşırlar asılacak. ..
O, ısrar ediyordu :
Olmaz, olmaz mutlaka.
Rafta duran kocaman bir elmayı soymağa başlamıştı.
Siz zahmet etmeyin. Ben aşağıda soyarım.
Ne zahmet olacak.
Elma, birdenbire Rasih'in asabi parmaklanffdan fırladı, kerevetin altına yuvarlandı. Lamia, hafifçe
güldü :
Ne yapalım, kısmetim yokmuş, diye kapıya doğru yürüdü.
Rasih, seri bir hareketle onun yolunu kesti, kolunu
kapıya gererek :
Niçin böyle daima benden kaçıyorsun? dedi. Lamia, birdenbire şaşırdı : Ben mi kaçıyorum. Ben
mi. Niçin kaçayım enişte? diye kekeledi.
İnsafsız kız, dedi, halimden anlamıyor musun?.. Beni öldürmeğe mi kasdettin?
Lamia, korkudan bembeyaz kesilmişti. Geri geri pencereye doğru giderek :
Enişte, kendinize geliniz, dedi, ben size ne yapıyorum?.
Rasih, adeta morarmıştı. Sinirli parmaklanyle kendini boğmak ister gibi ellerini boynuna götürüyor,
adım adım yaklaşıyordu. Boğuk, kısık bir sesle :
Beni öldürüyorsun. Senin için kuduruyorum. Ne olur, beni de mesut et, dedi.
Lamia'nın gözleri büyümüş, saçları ürpermişti :
Enişte, üstüme gelirseniz kendimi pencereden atarım. Kanıma girersiniz, dedi.
Rasih, daha ziyade yaklaşmağa cesaret edemedi, yere yatmak, ayaklarına kapanmak ister gibi
hareketler yaparak yalvarmağa başladı :
Lamia, halime acı. Artık tahammülüm kalmadı. Ben de insanım. Ben o kolculardan,
çavuşlardan aşağı adam mıyım?. Merhamet et bana. Billahi bu evde kimsenin ruhu duymaz. Sen
de kadınsın. Senin de sevilmeğe ihtiyacm Var. Elalemin ipsizleriyle başını derde sokacağına beni
tercih et. O çavuşun seni kollarına aldığını düşündükçe aklım başımdan gidiyor. Billahi katil
olacağım.
Gözleri korkunç bir ihtirasla parlıyor, göğsünden boğuk hırıltılar geliyordu.

Zübeyde'nin türkü söyleyerek yukan çıkması Lamia' yi bu müşkül mevkiden kurtardı. Rasih,
birdenbire odadan fırladı, halindeki perişanlığı baldızına göstermemek için yukan kata çıktı.

O günden sonra bu evde yaşamak Lamia için tahammül edilmez bir azap oldu. Rasih, çılgın bir inatla
ve İsrarla onu takip ediyor, işin meydana çıkmasından korkmuyordu.
Fakat bütün bu tedbirlere rağmen Rasih, yine onu arasıra yalnız görmeğe muvaffak oluyordu. Çok
kere kandan, ölümden bahsediyor, bin türlü tehditlerle onu korkutmağa çalışıyor, zelilane yalvarıyor,
hatta ağlıyordu.
iri


Lamia da bir gün ona yalvarmış, evlerine sığınmış bir biçarenin bu kadar üstüne düşmek günah
olduğunu söylemişti.
'
Fakat Rasih'e söz anlatmak mümkün değildi : Kolcuyu, çavuşu istedin de beni neye istemiyorsun?.
Onlara var da bana neye yok? diye kuduruyordu.
Lamia, bazen Huriye Hanıma halini anlatmayı düşünüyor, fakat buna cesaret edemiyordu. Evdekiler
duyarlarsa en ziyade kendisini ayıplayacaklar zannediyordu.
Nihayet, bir akşam daha fena bir vaka oldu. Onu merdiven aralığında sıkıştırmağa muvaffak olan
Rasih, kudurmuş bir hayvan gibi üstüne saldırdı, zorla kucağına almak, öpmek istiyordu.
Lamia, bin güçlükle kendini kurtardı. Entarisinin kolu baştan başa yırtılmış, saçlarına takılan küpesi
kulağını kanatmıştı.
Yenge, size bir şey söyleyeceğim.
Huriye Hanım, elindeki süpürgeyi pencerenin kenarına vurarak tozunu silkti, sonra ellerini beline
dayadı :
Söyle kızım.
Lamia, küçük bir tereddütten sonra, önüne bakarak:
Beni geçenlerde telgraf müdürü için istediklerini söylemiştiniz. Hatta iyi bir adam diyordunuz.
Huriye Hanım, dikkatle ona bakıyordu.
Evet kızım. iyi ama yaşlı bir adam. Sonra üç tane çocuğu da var. Biliyorsunuz ya, ben zaten razı
gelmiyorum.
Lamia, kapıya dayanmıştı. Görünen bulut kümelerine bakarak zayıf bir sesle :
Yaşlı olduğu daha iyi, yenge. Eğer o bey hala beni istiyorsa ben razı oluyorum.

Huriye Hanım, birdenbire şaşırmıştı :
Aman Lamia, bu ne tuhaf .şey kızım, dedi, ilk söylediğimiz zaman istemedin, hatta ağlamaya
başladın.. Bence Muhlis Efendi eli emekli adam. Burma bıyıklı delikanlılardan iyi amma senin de
üstüne varmak istemedik. Öyle ya geçinecek sensin. Nemize Lazım. Biz. belki fakir olsun da genç
olsun, dersin diye düşündük.
Ben, Muhlis Efendiyi asıl yaşlı bir adam olduğu için istiyorum yenge. O vakitten sonra çok
düşündüm. Benim gibi biçare bir kadın, genç kocayı ne yapacak?. Ben, onun çocuklarına elimden
geldiği kadar bakarım. Eğer o Mebrure'yi kendi evlatlarından ayırdetmeyeceğini vaadederse. söz
veriniz, olsun bitsin.
Huriye Hanım, tereddüt ediyordu :
Peki amma, bu iş bana merak oldu kızım. Sen hiç kocaya varmayacağım diye inat ediyordun.
Evet amma. Sizin üstünüze de yük olup kalamam ya.
Biz, seni Allah bilir kendi evlatlarımızdan ayırdetmiyoruz. Mahmure ne ise, sen de osun.
Bu sözünüze teşekkür ederim yenge, dedi, müsaade ediniz, ben de vaktiyle evimi barkımı
bileyim.
Bana kalırsa biraz daha bekleyelim Lamia. Belki daha gönlüne göre bir şey buluruz. Seni
başımızdan atmış gibi olmayalım.
Hayır yenge. Onu aklınıza getirmeyiniz. Bu yaşlı başlı Muhlis Efendiden daha gönlüme göre
bir şey olmaz.
Huriye Hanımın birkaç samimi sözü üzerine şımarıyor, bir parça kalbini açmak ihtiyacını
mukavemet edemiyordu :
Benim yaşımın küçüklüğüne bakmayınız yenge. Çok çektim. Hiç bir şeyde gözüm yok. Eğer bu
Muhlis Efendi iyice bir adamsa onu bir. baba gibi seveceğim.



Çocuklarını kendi evladım gibi büyüteceğim. Siz, amcamın da müsaadesini alırsınız değil mi yenge?

Telgraf müdürünün birçok şartları vardı. Komşularından bir ihtiyar kadın, her gün Rıza Beyin evine
geliyor, Lamia'yı karşısına alarak ağır, çiğ bir lisanla bu şartları sayıyordu :
Bak kızım. Müslüman dini aşikare. Açık açık konuşalım. Sen, başka dullara benzemezsin. Ne
kadar olsa adın çıkmış. Her erkek, başından böyle bir kaza geçmiş, dile düşmüş bir kadını almağa
cesaret edemez. Bu adamcağız, ne kadar olsa gün görmüş. Diyor ki : Kadın baht işidir. Ne
olacağı bilinmez. Kızoğlan kız alırsın. Senesine kalmaz baştan çıkar, kötü olur. Başı açık fahişe
alırsın. Tövbekar olur, namaz, niyazdan baş kaldırmaz, eteğinin ucunu kimseye göstermez. Beri,
sevap işlemesini severim. İnşallah bana yar olur. Geçmişi unutur, güzel güzel geçinir gideriz. İşte
kızım, sen de iyi düşün. Eğer bir evin hanımı olmak, rahat yaşamak istersen bu adama var. Yok,
eğer başka fikrin varsa. Olabilir ya insanlıktır bu. Ben bir kere bellibaşlı bir adamın karısı
olayım. Sonra bildiğim gibi oynarım. gibi bir şeyler aklına geliyorsa bu işten vazgeçelim. Doğru
söz acı olur kızım. Böyle söylediğime darılma. Muhlis Efendi yaşlıdır amma, öyle düşkün bir erkek
değildir. Burma bıyıklılar adama kolay ekmek yedirmiyor kızım. Onlar bir hafta, on gün adamın
yüzüne gülerler. Heveslerini aldılar mı, çevirirler yelkeni. Hoş, sen benden daha iyi bilirsin ya.
Kim bilir o kolcu herif sana ne diller dökmüştür.
Lamia, bu nasihatleri cevap vermeden dinliyor, ihtiyar kadın ne söylerse başıyle tasdik ediyordu.
Bütün emeli, bir rezalete meydan vermeden bu evden kurtulmaktı.
Rasih, bu evlenmeye mani olmak için çok uğraşmış, hatta bir defa kaympederiyle kavga etmişti. Her
zamandan ziyade içiyor, vara, yoğa hiddetleniyor, evde önüne gelene sataşıyordu.
Bir sabah Lamia, Rıza Beye kahve götümyordu. Rasih, sofada karşısına çıktı. Meyus ve sakin bir
tavırla : Seninle ehemmiyetli bir şey konuşacağım, dedi, bir parça bahçeye gel.
Lamia, birisinin üzerlerine gelmesinden korkuyor, yan gözle merdivene bakarak : Çekilin rica
ederim. diye yalvarıyordu.
Rasih, sakin bir inatla onun yolunu kesmekte devam etti : Yemin ederim ki korkacak bir şey yok
Lamia. Sadece bazı şeyler söyleyeceğim. Çekinme. Gelmek istemiyorsan burada konuşalım.
Görürlerse de umurumda değil!
Yukarı sofada birisi geziniyor, kapısı aralık duran karşı odada Rıza Bey öksürüyordu. Lamia, çaresiz
razı oldu : Peki. Geleceğim! dedi.
Rasih'te bu sabah her zamanki vahşi asabiyetten eser yoktu. Bilakis yüzü soluk, gözlerinin beyazı
sapsarı, tavırları yorgun ve korkaktı. Kesik kesik öksürerek söylemeğe başladı :
Sana karşı çok kusurlarım oldu Lamia. Terbiyesizlik ettim, kabalık ettim, ahlaksızlık ettim, ne
dersende. Fakat elimde değildi. Sevmek, kıskanmak ne demek olduğunu bilmezsin. Dün akşam
sokakta o Muhlis Efendiye tesadüf ettim. İçimden öyle geldi ki boğazından tutayım, tavuk gibi
boğayım. Onun karısı olmanı aklıma sığdıramıyorum. Lamia, bu gece sabaha kadar uyur.

madım. Deli olacağım. Karım, çocuklarım bana yılan gibi görünüyor. Bir şeye karar verdim.
Mahmure'yi boşayacağım. Benim nikahlı karım ol. Hayatımı sana feda edeyim. Sensiz
yaşayamayacağım.
Yavaş yavaş helecanlamyor, gözleri ateşlenmeğe, şakaklarının damarları şişmeğe başlıyordu.
Lamia, sakin bir sesle cevap verdi :
Ayaklarınızı öpeyim enişte. Beni daha fazla üzmeyin. Karınız, çocuklarınız var. Artık, benim
yakamı bırakın. Biliyorsunuz ki buna imkan yok.
Rasih, yine tehditlere başlamıştı. Lamia, onu daha ziyade dinlemeden oradan ayrıldı.

O gün, bütün ev halkı düğüne davetliydi. Huriye Hanımın zengin bir koyun tüccarı olan büyük
kardeşi, torunlarını sünnet ettiriyordu. İhtiyar tüccar, düğünün parlak olması için hiç bir
fedakarlıktan çekinmemiş, bütün Kütahya'yı davet etmişti. iki günden beri evinin önündeki
meydanlıkta kazanlar kaynıyor, çifte davullar dövülüyordu.
Birkaç günden beri yine boğazından rahatsız olan Lamia'yı evde iki çocukla yalnız bırakmışlardı.
Telgraf müdürüyle evlenmesine bir hafta kala Lamia, bu son günlerde çok bozulmuştu. Uyku
uyuyamıyor, yemek yemiyor, etrafmdakilerle konuşmuyordu.

Yüzü süzgün ve soluk, dudakları kansız ve kuru idi. Günden güne gözlerinin yeşili bile soluyor, ateş
yanında kalmış çiçekler gibi yanık bir renksizlik alıyordu. Zaman zaman yüzüne ateş basıyor;
yanaklarında, şakaklarında kırmızı lekeler peyda oluyordu. Kendini tamamıyle bırakmıştı. Eskiden
geniş, masum alnına, ince yüzüne taze bir canlılık veren sımsıkı örülmüş sarı saçları şim

di karışık kümelerle omuzlarına düşüyor, çehresini daha süzgün ve hasta gösteriyordu.
O gün, evde ve mahallede büyük bir sükunet vardı. Birkaç sokak aşırı olan düğün evinden arasıra
davul gümbürtüleri, boru sesleri geliyordu.
Güzel bir sonbahar günüydü. Lamia, odasının ovaya karşı olan penceresini açmış, minderin kenarına
uzanmıştı.
Mahmure'nin en küçük çocuğu ile Mebrure köşedeki beşikte koyun koyuna uyuyorlardı. Lamia,
başını kafesin kenanna dayıyor; beyaz, hafif, yorgun bulut kümelerini, arasıra karşıdan geçen turna
kafilelerini seyrediyordu. Gözleri yavaş yavaş kapanmış, bir yarım uyku içinde kendini unutmuştu.
Bir aralık bahçeden bir hafif gürültü gelir gibi oldu; birdenbire silkinerek gözlerini açtı, kulak verdi.
Gürültü kesilmişti. Mutlaka tahta perdeden bir kedi, yahut köpek atlamış olacaktı.
Tekrar mindere uzanmağa hazırlanıyordu. Bu defa mutfak tarafından bir kapı gıcırtısı geldi. Kafesi
sürerek bahçeye eğildi. Mutfak kapısı aralıktı. Bu kapı, iç tarafından sürmelenmezse bazen sıkı bir
rüzgarla kendi kendine açılırdı. Her halde yine öyle bir şey olacaktı. Fakat içine bir şüphedir
düşmüştü, merdivenin başında aşağıya kulak veriyor, hafif gürültüler, tahta gıcırtıları işitir gibi
oluyordu.
Kendi kendine cesaret vermek için : Ben de çok evhamlı oldum. Güpegündüz hırsız gelecek değil
ya! diye düşündü, sonra merdivenlerden inmeğe başladı. Ayaklan hafifçe titriyor, kalbi çarpıyordu.
Taşlığa inen merdivenin başına geldiği zaman durdu. Aşağısı bir mahzen gibi erin ve karanlıktı. Bu
boş ve harap ev hiç sebepsiz onu korkutuyordu.
Aşağıya inmek için tereddüt ederken yandaki odalardan birine doğru soğuk bir ürperme ile başını çevirdi, kapı aralığında Rasih'in uzun boyunu gördü.
Boş bulundu, hafif bir feryat koparmaktan kendini alamadı. Rasih, ona doğru bir adım attı :
Korktun galiba. Yabancı değil, dedi, tütünümü unuttum da onu almağa geldim.
Sesinde garip bir kısıklık vardı. Yüzü kızarıyor, gözkapakları sık sık kapanıyordu. Lamia elleriyle
entarisinin açık yakasını kapıyor, merdivenden yukarı çıkmağa hazırlanıyordu. Cesur görünmek için :
Neden kapıyı çalmadınız? dedi.
Rasih :
Bahçe kapısının anahtarı yanımdaydı, rahatsız etmek istemedim, diye cevap verdi.
Lamia, ilk basamakları çıkmağa başlamıştı. Rasih, merdivene doğru yürüdü, yine o kısık sesle ilave
efti :
Bahçe kapısından sade çavuş girecek değil ya.
Lamia, olduğu yerde donakaldı. Ayakları artık yürümüyor, bir basamak daha çıkarsa dizlerinin
çözüleceğini, yere yuvarlanacağını hissediyordu. Rasih :
Niçin o kadar titriyorsun Lamia. Neden benden bu kadar korkuyorsun? dedi.
Bu korku sözü onda bir kamçı tesiri yaptı. Titreye titreye başını kaldırdı :
Niçin korkayım?. Korkacak ne var? dedi. Rasih, başını salladı, mümkün olduğu kadar sakin
bir sesle :
Öyle, dedi, korkacak bir şey yok. Lamia Hanım,.. Lamia, sana bir kere daha teklif ediyorum.
Henüz vaktimiz var. bunaktan vazgeç. Buradan kaçalım. Kendimi sana kurban edeyim.
Görüyorsun ki ben bitiyorum.
Lamia, tekrar kaçmağa davranarak :

Evvelce de söyledim. Beni öldürseniz imkanı yok.
Rasih, derin bir soluk aldı, sonra boğuk bir ihtirasla titreyerek :
Benim de senden vazgeçmeme imkan yok. Anlıyor musun? ikimiz de ölürüz. Yahut benim
olacaksın, dedi.
Yavaş, fakat korkunç bir tavırla ona doğru yürüyordu. Lamia :
Üstüme gelirseniz haykırırım, dedi.
Onu yapamazsınız. Yapsan da umurumda değil. Ben, zaten belamı arıyorum.
Rasih, birdenbire merdivene saldırdı. Lamia, kaçmak istedi; fakat iki basamak atlamağa muvaffak
olamadan kendisini Rasih'in kollarında buldu; alt alta, üst üste aşağı yuvarlandılar.
Aralarında bir dakikalık kısa, sert bir mücadele geçti.

Lamia, beline dolanan, boynunu sıkan, nefesini tıkayan kayış gibi sert, sinirli kollardan kurtulmak
için bir kere daha çabaladı. Takati büsbütün bitiyor, vücudunu ağır bir uyuşukluk kaplıyordu.
ispirto kokan bir nefes birdenbire yüzünü yaladı, dudakları bir hayvan ısırması gibi vahşi bir öpüşle
kapandı, ağzına Rasih'in at kılı gibi sert bıyıkları doldu.
Lamia, o vakit nahif vücudundan umulmayacak bir kuvvetle son defa çırpındı, kıvrandı; Rasih boğuk
bir hırıltı ile onu zaptetmeğe çalışırken sendeledi; merdiven penceresine çarptı. Kollarından biri
büyük bir şangırtıyle kırılan cama geçti.
Sonra, hızla merdivenlerden fırladı, kendini Rıza Beyin aralık duran oda kapısından içeri attı,
sürgüyü sürdü. Entarisiyle gömleğinin bir kolu Rasih'in elinde kalmıştı. Sol avucunun içinde onun
şakağından kopmuş



bir saç tutamı Vardı. Haykırmağa çalışıyor, sesi çıkmıyor, pencereye koşmak istiyor, ayaklan
yürümüyordu. Kapının arkasına çökeceği vakit merdivenden yeniden bir gürültü, bir boğuk ses işitti.
Bu, ona yeni bir kuvvet verdi; yandaki dolaba atılarak Rıza Beyin rovelverini yakaladı.
Sert bir tekme kapının alt tahtalarından birini söktü, bir ikincisi sürgüyü fırlatıp attı.
Lamia, rovelveri sallayarak : Gelme! diye haykırdı, sonra kudurmuş bir hayvan şiddetiyle üstüne
atılan Rasih'e doğru iki el ateş etti.
Rasih, birinci ateşte kapıya kadar geri fırlamıştı. İkincisinde kollarını havaya kaldırarak dizüstü kapı
eşiğine düştü. iki elinin açık parmaklarıyle yüzünü kapadı bir an o vaziyette hareketsiz durdu. Sonra
kocaman vücudu boşanmış bir yay şiddetiyle arkaya sıçradı, sırtüstü düştü, başı merdivenin ilk
basamağından aşağı' sarktı. Kurşunlardan biri sağ gözünden girip beynini parçalamıştı. Vücudu
toparlanıp kalkmak ister gibi arasıra şiddetli bir ihtilaç ile sarsılıyor, açık ağzıyle, büyümüş burun
deliklerinden korkunç bir hırıltı, köpüklü bir kan içinde beyin parçalan geliyordu.

Lamia, gözlerini açtığı vakit kendini tek pencereli bir küçük odada buldu. Alçak bir kerevetin ot
minderinde arka üstü yatırmışlar; saçlarını çözmüşler, yüzünü, boynunu ıslatmışlardı. Bileklerini
ovan asker elbiseli, be . yaz sakallı bir adam : Geçmiş olsun. nasılsın kızım? diye sordu, sonra
arkasında yavaş sesle konuşan iki kişiye döndü : Açıldı. Ehemmiyetli bir şey değil. dedi.
Lamia, odaya basan akşam karanlığı içinde amcasının yüzünü farketti. Rıza Bey, bu birkaç ay içinde
büsdi.
bütün ihtiyarlamış, çökmüş gibiydi. Düşük bıyıklan titriyor, gözleri daha çukur ve karanlık
görünüyordu. Soğuk, titrek elini Lamia'nın alnı, saçları üzerinde gezdirdi, yan açık göğsünü çarşafıyle
örterek :
Gözün aydın kızım. Çok şükür kurtuldun, dedi. Lamia, ancak o vakit hatırlayabildi. O uğursuz
vakti
takip eden günlerde karakol, müstantik odalannda, tevkifhane, hastane koğuşlannda, mahkeme
salonlarında, jandarma ve polis heyulaları içinde geçen o uzun facia, süratle gözlerinin önünden geçti.
Kerevetin üstünde yan doğrularak, amcasının ellerine sarıldı :
Ne oldum amca? dedi.
Rıza Beyin çukur, karanlık gözlerinden sessiz yaşlar akıyordu :
Kurtuldun kızım. Mahkeme beraatine karar ver. Allah acıdı.
Niçin beni buraya getirdiniz?
Karan dinlerken bayıldın kızım. Onun için.
Biraz evvel Lamia'nın bileklerini ovan beyaz sakallı asker :
Bu yaşta büyük geçit atlattın kızım, Allah tekerrüründen muhafaza etsin. dedi.
Rıza Bey, onun ellerini sıktı :
Eksik olma doktorcuğum, diye teşekkür etti. İhtiyar doktor, odada bulunan öteki erkeklerle
beraber dışarı çıktı.
Rıza Bey, kerevetin kenanna oturarak başını elleri içine almıştı; dalgın dalgın düşünüyor, arasıra
göğüs geçiriyordu.
Erken ortalık kararmıştı. Dışarıda bulanık, kirli bir akşam aydınlığı içinde kar yağıyordu.
Bir mahkeme mübaşiri oda kapısını açtı, başını uzatıp içeri baktıktan sonra tekrar kapadı. O vakit
Rıza Bey,


yerinden kalktı. Gizlemeğe çalıştığı bir ıstırap ve tereddütle yavaş yavaş :
Artık serbestsin Lamia, dedi, şimdi buradan çıkacağız. Fakat maatteessüf seni evime götürmeme
imkan yok kızım. Yaptığın işte haksızsın demiyorum. Irzını muhafaza için acaba silahtan başka
vasıta yok muydu? Bunu düşünmeğe lüzum görmüyorum. Fakat ne de olsa ölen adam bizim
damadımız, kızımın kocası, torunlarımın babası.
Lamia, halsiz onu tasdik etti :
Evet. Hakkın var amca. Zaten isterseniz de ben gelemezdim.
Rıza Bey, devam etti :
Beraat edeceğin tahakkuk etmişti kızım. Ne de olsa amcanım. Seni yüzüstü bırakamam. Bazı
teşebbüslerde bulunmuştum. Benim, Hakkı Efendi isminde bir arkadaşım vardır. Vaktiyle
taburumuz imamıydı. Müslüman, namuslu bir adamcağızdır. tyi bir de karısı vardır. Onunla
görüştüm kızım. Şimdilik seni onun evine bırakacağım. Elbet yine bir kısmetin çıkacak. Hele şu
vakanın arası biraz soğuşun. Çocuğunu da yarın oraya getirir, bırakırım. Arasıra seni görmeğe
gelirim. Babandan olan maaşını da Hakkı Efendiye teslim ediyorum. Haydi kızım, şimdi seni bir
araba ile oraya götürüp bırakayım.
Kapının önüne çıkmışlardı. Rıza Bey, etrafa bakmıyor, araba arıyordu. Lamia :
İsterseniz yürüyelim amca, oraya gidecek kadar halim var, dedi.
İhtiyar adam, çatkın bir çehreyle cevap verdi :
Sen, halini takdir etmiyorsun kızım. Başından az vaka mı geçti?. Bütün halkın gözü senin
üstünde. Sokakta kimse seni görmemeli.
Rıza Beyin ricası üzerine genç bir jandarma neferi
köşebaşma kadar giderek bir araba çevirdi. Kar ve soğuk gittikçe artıyordu. Yol devam ettiği
müddetçe Rıza Bey, ona nasihatler verdi, faziletine dair vakalar anlattı.

Sabık alay imamı, harap bir cami meşrutasında oturuyordu. Önünde duvar yerine tahta perde
çekilmiş dar bir bahçe, evi sokaktan ayırıyordu. Basık tavanlı, küçük, karanlık odalar çilehane
hücrelerine benziyor, bu dar, çıplak bahçe ile biraz gökyüzünden başka hiç bir yeri görmüyordu.
Hakkı Efendinin karısı, altmış yaşlarında kadar saf çetrefil bir Çerkezdi. Gelecek misafir için temiz
bir yatak ile sıcak bir çorba hazırlamıştı.
Günün heyecanlarından bitap düşen Lamia, çorbayı içmeğe kuvvet bulamadı, güç halle soyunarak
kendini yatağa attı.
Ertesi sabah, on iki saat süren derin, hissiz bir uykudan Makbule'nin sesiyle uyandı. Genç kız, hem
gülüyor, hem ağlıyor, arkadaşının başını yastıktan kaldırarak yanaklarını, şaşkın şaşkın bakman
gözlerini öpüyordu :
Lamia'çığım. Neler geldi senin başına. Meğer ben, seni ne kadar severmişim. Beni Lamia'ya
götür. diye kaç defa babama yalvardım, ağladım. Razı olmadı. Dün o da mahkemedeydi. Akşam,
müjdeyi getirinceye kadar evde meraktan deli oldum. Bu gece sabaha kadar uyumadım. Bey
babama dedim ki : Lamia'yı mutlaka göreceğim. Beni yarın götürürsün. Olmazsa vallahi kaçar
giderim. İstersen sonra beni as! Bey babam, ne deli olduğumu bilir. Peki, merak etme. Yarin
gideriz. dedi. Beni kapıya kadar kendi getirdi. İki saat sonra gelip alacak.

Lamia, kendini bir ana kucağına bırakır gibi onun kucağına bırakıyor, gözlerini kapıyordu.
Tevkifhanede iken Binbaşı Kemal Bey, birçok defalar kızı tarafından onu ziyarete gelmiş, hediyeler
getirmişti. Davayı merakla takip ediyor, muntazaman mahkemelerde hazır bulunuyor, avukatlarla
görüşüyor, arasıra onu görüyor, daima ümit ve metanet verecek sözler söylüyordu. Lamia, bu aileye
karşı derin bir minnet duymağa başlamıştı.
Makbule, iki saatten ziyade bir zaman arkadaşının yanında kaldı. Bu daldan dala atlayan, bir sözü
ötekini tutmayan, şen, cahil, sadedil kızla dertleşmeğe imkan yoktu. Fakat Lamia, onun
hoppalıklarını seviyor, onunla beraber bulundukça hayatı güzel bulmağa, ondan müphem sadetler
beklemeğe başlıyordu.
Babasının bir vaadi Makbule'yi Çok sevindirmişti. Durup durup onu hatırlatıyor, Lamia'nın yorgun
vücudunu kollarında tartaklayarak:
Bey babam her zaman beni sana getirecek, biz de seni sık sık davet edeceğiz diyordu.
Lamia'nın hayatı bu evde, pek fena geçmiyordu. İmam Hakkı Efendi; aksi tabiatlı, titiz bir Arnavuttu.
Fakat bütün zulmü karısına idi. Hayatım sessiz sedasız iş görmek ve namaz kılmakla geçiren bu
mazlum kadını daima hırpalıyor, bazen kınalı saçlarından tutarak dövdüğü bile oluyordu.
Lamia'nın kendisine acıdığını gören Fatma Hanım, onu çetrefil diliyle teselli etmeğe çalışıyor :
Ziyanı yok kızım. O, erkektir, velinimetimdir. kusuruna bakılmaz. O beni, cennete sokacak. Hem
efendi, Allah razı olsun, iyi adamdır. diyordu.

Sahiden de öyleydi. Karısına bu kadar fena muamele eden Hakkı Efendi, başkalarına, Lamia'ya şefkat
ve merhametle muamele ediyordu. Bir teselli de çocuğu idi.


ilk günlerde ona sadece acımıştı. Halbuki şimdi sevmeğe de başlıyor, onu kucağına alarak saatlerce
bebek gibi oynuyordu.
Son felaketi ona çok eskiden görülmüş korkunç bir rüya, başka bir dünyada geçmiş bir haile gibi
geliyordu. Bu vakadan hayalinde birkaç dağınık levha, kalbinde hiç geçmeyen bir soğuk ürperme
kalmıştı. O kadar çalıştığı halde hatıralarını bir sıraya koyamıyordu.
Bazen hiç sebep yokken bu levhalardan biri birdenbire gözlerinin önünde uyanıyor, bulanık, uğultulu
bir kargaşalığın içine düşüyordu. Kah tevkifhanede etrafını fena kıyafetli, fena çehreli kadınlar
sarıyor, kah kapalı bir arabanın köşesinde bitmez tükenmez sokaklardan geçiyor, kah ilk
mahkemesinin kıyameti arasında ilk suale cevap vermek için bunalıyordu.
Fakat zaman geçtikçe bu dağınık hatıralar ilk kuvvetlerini kaybetmeğe, ruhu eski sükunetini yavaş
yavaş bulmağa başlıyordu.
Makbule, ziyaretlerini gittikçe sıklaştırıyor, her gelişinde Mebrure'ye hediyeler getiriyor, süslü
entariler dikiyordu.
Mebrure, ellerinde bir oyuncağa, bir canlı bebeğe dönmüştü. Çocuğu bazen top gibi minderden
mindere atıp tutuyordu. Hele Makbule, bazı coşkun zamanlarında biçareyi öyle dehşetli hırpalıyor,
öpüyor, kollarında öyle sıkıp haykırıyordu ki, Fatma Hanım, işini, yahut teşbihini bırakıyor, çocuğu
zorla elinden alıp odasına götürüyordu.
Bir akşam, Hakkı Efendi : Yarın hazır olun çocuklar, Kemal Bey bizi öğle yemeğine davet etti. dedi.
Ayda, yılda bir evinden çıkmayan Fatma Hanım, atlas entarisini giyindi, büyük bir seyahate gider gibi
besmelelerle sandıklan, kapılan kilitledi.
Aylardan beri ilk defa sokağa çıkan Lamia, o gün

çok eğlendi. Kemal Bey, açıklık bir yerde oturuyordu. Fazla olarak evi bir güzel bahçe ortasındaydı.
Binbaşı ile imam efendi, bahçede nargile içerek konuşurlarken Lamia ile Makbule de sofada
gramofon çaldılar.
O günden sonra Hakkı Efendi, Lamia'nın da arasıra Makbule'ye gitmesine izin verdi.
Kemal Bey, kızının arkadaşına çok şefkat gösteriyor, Mebrure'yi kucağına alarak bahçede
dolaştırıyordu. Münasebetsiz Makbule, bir gün yine patavatsızlık etti. Hep birden otururlarken :
Hani bey baba!.. Sen beni trende Lamia ile konuşturmadmdı, dedi.
Lamia, birdenbire kızardı, yanında oturan arkadaşını çimdikledi, Makbule, aynı zevzek tavırla :
Yalan mı? Ne çimdikliyorsun, dedi.
Kemal Bey fena halde utanmıştı. Hafif bir tereddütten sonra sert bir sesle :
Lamia Hanımı ilk defa görüyorduk, dedi, bu kadar ağırbaşlı ve iyi ahlaklı bir hanım kız olduğunu
nereden bilecektik?. Halbuki, sonradan daha iyi tanıdık.
Makbule, yine o tatsız kahkaha ile : Ha. onun için mi sanki?. diye devam etmek istiyordu.
Fakat babasının kızmağa başladığını görerek sustu.
Odada kısa, sıkıntılı bir sükunet oldu. Makbule, parmaklarıyle masanın kenarında piyano çalıyor,
Lamia, hala gözlerini önünden kaldıramıyordu.
Kemal Bey, kendini tutamayarak gülmeğe başladı :
Çok kuş beyinli kızsın Makbule. On yedi yaşma girdin. Hala adam olmağa niyetin yok, dedi.
Sonra, bu münasebetsizliği tamir etmek ister gibi Lamia'yi uzun uzadıya methetti.

Bir ilkbahar günü Makbule, kolunda kocaman bir çiçek demetiyle Lamia'ya misafir geldi. Bahçede ne
yetiştiyse yolmuş, gelinciklerden, papatyalardan nar çiçeğine kadar hiç bir çeşidi ihmal etmemişti.
Sokaklarda koşmuş gibi nefesi tıkanıyor, peçesi terden yüzüne yapışıyordu. Odaya girer girmez
çiçeklerini Lamia'nm yüzüne, şişman, toparlak vücudunu köşedeki mindere attı, tıkana tıkana :
Aman bittim. Ölüyorum. Sorma başıma gelenleri! diye bağırmağa başladı.
Lamia, telaş ediyor, çarşafını çıkarmağa çalışarak, Ne oldun?. Yalnız mı geldin? diye soruyordu.
Makbule, açık göğsünü çarşafının peleriniyle yelpazeleyerek anlatmağa başladı :
Kendi kendime geliyordum. Yolda peşime çapkınlar takıldı. Küçük hanım, çiçek isteriz! diye
söz atmağa başladılar. Baktım ellerinden kurtulamayacağım. Birkaç tane çiçek verdim, Haydi
alın da işinize gidin! dedim. Daha ziyade olmağa başlamasınlar mı? Ben koşarım, onlar koşar. Hani
içimden öyle geldi ki, çiçekleri başlarına çarpayım amma serde kadınlık var.
Lamia, gülmeğe başlamıştı :
Bey baban seni yalnız sokağa bırakmıyordu Makbule, dedi.

Evet amma bugün bir müsaade etti. Bey babamın misafirleri var. Bil bakayım kim, aklına
gelmez.
Ne bileyim ben?
Dedim ya, dünyada aklına gelmez. imam efendi ile amcan.
Rıza Bey mi?
Öyle ya. Kütahya'da kaç amcan var?.
Lamia, hayretle sordu :
Amcam size gelir miydi ya?
Hayır. Bey babamla eskiden beri tanışıyor

amma şimdiye kadar birbirlerine gitmiyorlardı. Bugün bey babam çağırdı.
Lamia'mn kaşları merakla çatılmıştı :
Bey baban amcamı niçin çağırdı acaba? Makbule, ellerini açtı, dudaklarını büktü, gözlerinde
şeytan bir gülümsemeyle :
Ben de bilmiyorum vallahi, dedi. Sonra, acele acele :
Tövbe yarabbi. Bak, yemin de ettim. Günaha girdim, diye kahkahalarla gülmeğe başladı.
Lamia, ellerini onun omuzuna koydu, ciddi bir tavırla :
Haydi Makbule. Saklama, dedi.
Genç kız, daha kuvvetle gülmeğe, dilini çıkararak, gözlerini kırparak onunla eğlenmeğe başladı :
Biliyorum amma söylemem. Vallahi söylemem. Lamia, asabi bir ısrarla :
Mutlaka söyleyeceksin Makbule. Vallahi darılırını. Yüzüne bakmam, dedi.
Makbule, şimdi tereddüt ediyor, bir türlü karar veremiyordu. Bir aralık söyleyecek gibi oldu, fakat
yapmak üzere olduğu şeyden birdenbire korkarak yerinden fırladı : Söylemem de söylemem.
Vallahi de söylemem, billahi de söylemem! diye uydurma bir türkü tutturarak oynamağa başladı.
Lamia'mn iyiden iyiye canı sıkılmıştı. Kaşlarını çattı, artık merak etmiyormuş gibi: tster söyle. ister
söyleme! dedi. Makbule'nin yüzüne bakmıyor, bozulmuş yastıkları düzeltiyor, sandalyelerin
yerlerini değiştiriyordu.
Makbule, ona dargınlığını unutturmak için havadisler veriyor, sualler soruyordu. Lamia, yüzüne
bakmamak için inat ediyor, suallerine sadece evet, hayır diye cevap veriyordu.


Genç kız, nihayet dayanamadı, hemen hemen mahzun bir tavırla :
Lamia'çığım, söylerim amma. Vallahi bey babam duyarsa kıyametleri koparır, dedi.
Lamia, onu ellerinden tutarak mindere oturttu :
Bey baban nereden duyacak?. Ben kimseye söylemem, dedi.
Makbule, kollarını arkadaşmm boynuna doladı, saçlarını onun yüzüne, dudaklarına, çenesinin altına
koyarak yavaş yavaş söylemeğe başladı :
Lamia'cığım. Salan bana darılma. Sen hani Muhlis Efendi diye bir ihtiyara varacaktın. O
vakadan sonra Muhlis Efendi seni almaktan vazgeçmişti. Çok müşkül vaziyette kaldın, değil mi?
Daima bu mezar gibi yerde kalacak değilsin ya. Bey babam seni çok terbiyeli, namuslu görüyor.
Benim de seni ne kadar sevdiğimi biliyor. Geçen gün teyzemle konuşurken dinledim. Diyordu ki:
Lamia Hanım bu evin hanımı olur. Yaşı küçük amma çok ağırbaşlı .Biz de rahat ederiz, o da rahat
eder. Anlıyorsun ya Lamia'cığım. işte amcanla imam efendiye galiba bunu söyleyecek.
Başını Lamia'mn çenesinden göğsüne indiriyor, yüzüne bakmaktan korkarak onun kucağında
büzülüyordu.
Lamia'cığım, bey babam senin için çok yaşlı amma Mebrure'yi de evlat gibi sevecek. Bana
danlmıyorsun ya.
Lamia, bunu zaten ihtiyar binbaşının muamelesinden, halinden hissetmişti. Hakikati Makbule'nin
ağzından işittiği vakit hafif bir hüzünden başka bir şey duymuyordu. Sakin bir şefkatle onun başını
kaldırdı, yüzünü okşadı, derin, ağır bir sesle :
Bunda darılacak ne var, Makbule, dedi. Bey baban hakikaten böyle bir şey düşünüyorsa, benim
ona

minnettar olmam lazım gelir. Demek ki ben, herkesin zannettiği kadar fena bir kız değilmişim.
Makbule, bu sözleri ondan beklemiyordu, çılgın bir sevinçle :
Demek ki razı olacaksın, diye haykırdı. Lamia, yine o sakin ciddiyetiyle :
Daha bir şey söylemedim Makbule, dedi, sade şunu demek istiyorum ki bey baban benim için çok
bile.

Başım omuzuna meylettiriyor, gözlerini hayatının uzun macerasına bakar gibi ta uzaklara dikerek
devam ediyordu :
Seninle hemen hemen bir yaşta, yahut pek az farklı görünüyoruz. Fakat öyle değil Makbule.
Benim bu yaşta gönlüm ihtiyarladı. Benim için gece, gündüz, yaz, kış hepsi bir. Hiç bir şey
istemiyorum. Küçüğümden başka hiç bir şey düşünmüyorum. Hayat benim için bitti. Mebrure
mesut olursa ben de mesut olacağım. Genç bir adamla evlenmeyi aklımdan geçirmiyorum. Ben
halde bir kadını kim ne yapsın?. Hem genç adam, karısından aşk bekler. Halbuki benim gönlüm
şimdiden söndü. Şimdi anlıyorsun ya. Bey baban sahiden beni istiyorsa reddetmem için hiç bir
sebep yok. Ben de, küçüğüm de bir yuva buluruz, kimse artık bana hakaret etmez.
Lamia, on dokuzunu bitirmek üzereydi. Vücudu daha ziyade büyümüş, yüzü daha güzelleşmiş,
cildinin ve gözlerinin rengi daha başka bir parlaklık almıştı.
Onu, çehresine masum bir halavet veren açık sarı saçları, gözlerinin hiç sönmeyen sakin
gülümsemesiyle gören komşuları kah hayret ediyorlar, kah kocasını ona layık bulmadıklarını
anlatacak sözler söylüyorlardı.

Genç kadın, bu imaları anlamamazlıktan içinden onlara istihfaf ediyordu.
Kendini çok yaşamış, hiç bir şeyde emeli kalmamış zannediyordu. Bazen kendi kendine
düşünüyordu: Bir zamanlar ben de genç oldum. Ben de başkaları gibi sevdim. Hala da
seviyorum. Fakat sevdiğim benim için öldü. Onu artık görmeyeceğim. Kocam genç, yahut
ihtiyar. güzel, çirkin olmuş bana ne. Değil mi ki iyi, namuslu bir insan. Bana yeter de artar bile.
Lamia, hala seviyor, gözlerini kapadığı vakit Bozyaka'yı bağları, koruları, güneşleriyle, mehtaplarıyle
O nu, uzun boyu, zarif, esmer yüzüne bir garip cazibe veren mavi gözleriyle, beyaz dişleriyle
görüyordu.
Fakat bu hayaller artık ona ıstırap ve heyecan vermiyor, sakin kalbinde mahzun bir rikkatten başka
bir şey uyandırmıyordu. Batmış bir güneşin aydınlıklarına benzeyen hatırları renkli bir toz gibi
mazisine yayılıyor, unutulup kaybolmuş şeyleri hafif hafif aydınlatıyor, fakat artık yakmıyordu.

Lamia'nm bir tek derdi vardı : Kocasının aşkı.
Binbaşı, onu bazı ihtiyar kalplerde kurumuş bir saman yığını gibi alevlenen bir son aşkla seviyordu.
Askerlik gaileleri içinde sevmeğe vakit bulamamış bir adamdı. Lamia'yı, ilk gördüğü, bu iğfal
macerasını ilk işittiği vakit bu çocuğa karşı tiksintiden başka bir şey duymamıştı. Fakat, sonra
zamanla bu duyguya biraz merhamet karışmağa başlamıştı.
Katil vakası Kütahya'yı alt üst etmiş, birçok kimseler gibi binbaşıyı da heyecan ve meraka
düşürmüştü. Muhakemenin ilk başladığı gün o da birçok kimseler gi' bi orada hazırdı.

Onu siyah çarşafıyle, ölü gibi sararmış rengiyle suçlu mevkiinde görünce kalbi çarpmağa başlamış,
hakimin ilk sualine Lamia diye cevap verdiği zaman ömründe ilk defa gözleri yaşarmıştı.
ihtiyar binbaşı, muhakemenin heyecanlı safhalarını büyük bir alaka ile takip etmiş, bir zaman sonra
bu bedbaht çocuğa karşı duyduğu şeyin cinsini kendi kendisinden saklayamamıştı.
Evvela, yardım etmekten başka bir şey istemiyordu. Beraat kararından sonra Lamia'yı kızının bir
arkadaşı, sokakta kalmış bir biçare gibi evine almayı düşünmüştü. Fakat buna imkan yoktu. Nihayet
uzun düşüncelerden sonra onu nikahına almağa karar vermişti.
Aklı başında, temiz, ciddi bir adamdı. Böyle mazisi şüpheli bir genç kadından vefa göreceğini ümit
etmiyordu. Herkesin kendisine güleceğini biliyordu. Hele kalplerinin büsbütün yabancı olacağına
emindi. Fakat değil, ona sahip olmak, onu birkaç gün yakından görmek bile ihtiyar kalbinin
dayanamayacağı bir saadetti.
Başkalarına bu çok felaket görmüş genç kadını maddi sefaletten, belki yeni bir sukuttan kurtarmak
için aldığını söylemişti. Hatta ilk zamanlarda Lamia da bunu böyle zannetmişti.
Binbaşı, bu çok fazla genç kadına karşı duyduğu mevsimsiz aşktan utanıyor, zaafını anlatacak bir
kelime söylemeğe cesaret edemiyordu. Bu aciz ve utanma ona sevkitabiisiyle hareket eden bir hayvan
huşuneti veriyordu.
Genç kadın, haftalarca onun kaba kollarında örselenmiş, ruh sefaletinin en acısını duymuştu.
Evlenmelerinden bir ay sonra idi. Lamia, bir gece birdenbire hastalanmıştı. Kemal Bey, telaş ediyor,
gece yarısı uzak bir mahallede oturan belediye doktorunu getirmek için elbiselerini giyiyordu.

Lamia, buna hacet olmadığını söyledikten sonra :

Benim için çok yoruluyorsunuz, çok fedakarlık ediyorsunuz. Nasıl teşekkür edeceğimi
bilemiyorum, demişti.
Binbaşı, elini onun saçlarına koymuş, mahzun mahzun yüzüne bakarak :
Asıl ben sana borçluyum Lamia. Gençliğini bana vakfettin. Sana hayatımı versem minnetimin
binde birini ifade edemem. demişti.
Bu, ilk itirafıydı. On beş yaşında mektep çocuklarına yakışan bu söz, dudaklarında melul bir
samimiyet alıyordu.
Lamia, bu kaba tavırlı ihtiyar askerin kendisini ne kadar sevdiğini o vakit anlamış, ona acımağa
başlamıştı.
Bununla beraber bir türlü bu aşka alışamıyor, onu hayatın zelil bir mecburiyeti gibi kabul ediyordu.

Sıcak, karanlık bir eylül akşamıydı. Yemekten sonra yukarı sofaya çıkmışlar, biraz rüzgar almak
ümidiyle iki yandan pencereleri açmışlardı.
Ortadaki büyük masanın üstünde abajurlu bir lamba yanıyordu.
Kemal Bey, bir köşedeki yayvan sedirin üstüne yan uzanmış, hem gazete okuyordu, hem de kucağında
uyuyan Mebrure'yi hafif hafif sallıyordu. Bir buçuk yaşma gelen Mebrure, annesinden ziyade ihtiyar
binbaşıya alışmış. Bütün nazını kahrını ona çektiriyor, ağladığı vakit omuzuna binmedikçe susmuyor,
hiç tek durmayan minimini parmaklanyle onun uzun kır bıyıklarını yoluyordu.
Akşamlan kedi yavrulan gibi Kemal Kcyin kucağında uyumayı adet edinmişti. Kıvırcık başım onun
boynuna dayıyor, yakasını bırakmıyordu.
UUUAMAN KALBE
Lamia, masanın yanında, saçlarında ve yüzünde abajurun kırmızı akislerini oynaşarak, dikiş
dikiyordu.
Aşçı Emine nine açık pencerelerin birinden bahçeye ışık gösteriyordu.
ederek gülüyor, türkü söylüyordu, pencreden sofaya nar koparmak için ağaca çıkmıştı. Türlü
münasebetsizlik ederek gülüyor, türkü söylüyordu, pencereden sofaya nar kabuklan, dalları atıyor.
Emine nineyi meraklandırıp bağırtmak için arasıra dalları sarsarak : Aman, düşüyorum. Yetişin!
diye bağırıyordu.
Kemal Beyin sert bir tekdiri üzerine ağaçtan inerken sokak kapısı çalındı. Makbule, aşağı inmek
isteyen nineye : Sen gelme. ben açarım. diye seslendi.
Kemal Bey, gözlerini gazetesinden kaldırarak: Kim acaba?.. Bakar mısınız Lamia? dedi.
Genç kadın, dikişini masanın kenarına bırakarak yavaş yavaş yerinden kalkıyordu. Birdenbire
bahçede korkunç bir çığlık koptu. Pencereden sarkan Emine nine, elindeki şamdanı sallayarak:
Beyefendi, yetiş. Birisi Makbule Hanımın boynuna sarıldı! diye feryat etmeğe başladı. Binbaşı, bir
hamlede yerinden fırlamış, Mebrure'yi kucağından atarak aşağıya koşmuştu.
Lamia'ya o vakadan sonra garip bir göz yılgınlığı gelmişti. Ne vakit bir feryat, bir gürültü işitse
birdenbire titremeğe başlıyor, eli, ayağı kesiliyor, vücudu soğuk bir ürperme içinde kalıyordu.
Tekrar pencereden sarkan aşçı kadın, ona dönerek hayretle :
Hanımcığım. Hele gel buraya. Makbule'ye sarılan adam misafir galiba. Bu, ne iş böyle.
Beyefendi de onun boynuna sarıldı, dedi.
Lamia, yavaş yavaş kendine gelerek pencereye doğru yürüdü. Fakat bir şey göremedi. Onlar, hep
birden içeri

girmişlerdi. Konuşarak, gülüşerek merdivenlerden çıkıyorlardı.
Lamia, yandaki odadan birine kendini dar attı, kapıyı iterek dinlemeğe başladı.
Kemal Bey, yüksek sesle Makbule'yi azarlıyordu :
Allah cezanı versin. Öyle hay kırılır mı?. Aklımızı başımızdan aldın.
Lamia, Makbule'nin şımarık bir kahkaha ile gülerek:
Ey sen de baba. Adam azarlamak için bahane arıyorsun. Ne yapayım. Birdenbire görünce
şaşırdım, kendimi tutamadım. diyordu.
Baba ile kız, kavgasına yabancı bir erkek sesi de karışıyordu.
Lamia, kapıyı aralayarak dışarı baktı. Masanın yanında uzunca boylu, siyah elbiseli bir erkek
duruyordu. Yüzü öte tarafa dönüktü.
Sade lambanın aksiyle kumral saçlarını farketti.
Makbule'nin bu kadar sevinçle karşıladığı, kocasının bu derece teklifsizce yukarı sofaya aldığı adam
acaba kimdi? Karanlıkta farkedemeyeceklerini bildiği için kapıya daha ziyade yaklaştı, merakla onları

dinlemeğe, seyretmeğe başladı. Masanın yanında ayakta konuşuyorlardı. Binbaşı, ellerini onun
omuzlarına koyarak soruyordu :
Şimdi anlat bakalım. Hangi rüzgar seni buraya attı?. Makbule'ye darılıyorum amma, ben de
ondan az hayret etmedim. Ne vakit geldin Kütahya'ya?.
Bir yandan da Makbule, onun kolunu çekiştirerek soruyordu :
Halam nasıl?. Bülent nasıl?. Kalfa nasıl?. Misafir, şen, ahenkli bir kahkahayla gülerek :
Hanginize cevap vereceğim?.. Sabredin. Soluk alayım, dedi. Bunu söylerken biraz dönmüştü.
Çok genç çehreli, sarışın, bıyıksız bir adamdı.

Durmadan, latife ediyor gibi şen, oynak bir konuşması vardı :
iki saat evvel otele geldim. Fakat ne yorgunluk. Sizi yarın arayacaktım. Allahtan, evi bilen
birine rastladım. Hoş, böyle küçük memleketlerde adam bulmaktan kolay şey olmaz ya.
Neden doğrudan doğruya bize inmedin?
Arkadaşlarım var. Birdenbire bırakmak olmaz.
Kütahya'da çok kalacak mısın?
Onun orasını ancak Tanrı bilir. İhtimal, birkaç sene.
Makbule, tekrar bağırıp sevinmeğe, el çırpmağa başlamıştı. Binbaşı, yeni bir kavga ile onu
susturduktan sonra :
Bir memuriyetle filan mı geldin Vedat?
Memuriyetle değil dayı, tebdilihavaya geldim.
Tebdilihava mı?. Benimle eğleniyor musun?
Genç misafir, gülüyordu :
Sen benimle eğleniyorsun dayı. Benim burada memuriyet kabul edeceğimi aklın keser mi?
O halde?.
O halde mecburen geldim. Daha doğrusu getirdiler. Beni buraya üç, beş arkadaşla beraber
sürgüne gönderdiler dayı.
Makbule, yine bir feryat kopardı. Kemal Bey, hayret ve şüphe ile :
Sürgün mü?. İmkanı yok, diyordu.
Bu memlekette imkansız şey olur mu dayı?. Vallahi sürgün geldim canım. İnanmıyorsunuz.
Böyle gülerek söylüyorum diye miBu, benim tabiatım. Sürgüne değil, Allah muhafaza etsin,
darağacına gönderseler yine böyle yaparım. Öyle bir alayı vala ile geldik ki tarif edilmez.
Yanımıza bir iki jandarma ile ehlidil bir

yüzbaşı vermişlerdi. Arkadaşlardan bir kısmı üzülüp düşünüyordu. Ben de tabii sevinmiyordum.
Fakat bir şeydir başa geldi. Ne yaparsın zar zor çekilecek. Çaresiz, işi maskaralığa döktüm. Bir
alay, bir kıyamet ki deme gitsin!. Derken, benim zoraki neşem arkadaşlara da sirayet etti. Neşe,
billahi çok sıhhi şeydir dayı. Ben birçok hastalıklarımı kahkaha ile tedavi ettim. İnsan, gülmeğe
başladı mı kalp, ciğer işlemeğe; vücut canlanmağa başlar, hatta mide, böbrekler bile düzelir. Hele
sinirlerle münasebeti olan hastalıklara neşe birebir gelir. Hasılı, edebiyatçıların en büyük facia
olarak tasvir ettikleri sürgün seyahatini biz bir düğün alayına benzettik. Istanbuldan beş kurşun
atımı uzaklaşmadan jandarmaları da kendimize uydurduk. Ha, hele o yüzbaşı ne babacan adam,
yarabbi. İstasyonda teslim aldığı vakit yiyecek gibi yüzüme bakıyordu. Demin polis dairesine teslim
ettiği vakit boynuma sarıldı. Utanmasak ikimiz de ağlayacaktık. Hasılı, gayet eğlenceli bir seyahat
yaptık. Yolda birkaç kasabaya uğradık. Sürgün geldiğini duyan ahali işini, gücünü bırakıp bizi
görmeğe koşuyordu. Mübarek yerlerde zevk yok, eğlence yok, hayat yok. Sürgünler gelince tiyatro,
yahut cambaz kumpanyası gelmiş sanıyorlar. Sürgün diye daima yol yorgunluğundan börtmüş,
teessürden bir karış suratı uzamış, buruşuk elbiseli, uzun sakallı adamlar görmeğe alışmışlar. Bizi
görünce, şaşırıyorlardı. Hasılı, sürgün değil, güya vilayetlerden birine vali, yahut mutasarrıf
gidiyordum.
Misafirin lakayt neşesi yalnız baba, kıza değil, kapının arasından onları seyreden Lamia'ya da sirayet
etmişti. O da onlarla beraber gülüyordu. Bu kumral gencin kim olduğunu anlamıştı. Binbaşının
İstanbul'daki kız kardeşinin Vedat isminde bir doktor oğlu olduğunu biliyordu.
Makbule, beş altı seneden beri görmediği halazadesinden sık sık bahseder, ona ait tuhaf hikayeler
anlatırdı.
Bu esnada gürültüden uyanan Mebrure minderin kenarına tutunarak ayağa kalkmış, minimini
yumruklarıyle gözlerini kapayarak ağlamağa başlamıştı. Genç doktor, birdenbire ona döndü,
hayretle :
Ay, bu da kim? dedi.
Fakat sualinin cevabını almadan onun kim olduğunu anladı; çocuğu çıplak kolundan tutup havaya
kaldırdı.

Küçük, hala, yüzünü saklıyor, uyku esnasında büsbütün kabarmış sarı kıvırcık saçlarından başka bir
yeri görünmüyordu.
Binbaşı ile Makbule, Lamia'yı o vakit hatırladılar.
Kemal Bey, etrafına bakmarak :
Lamia nereye savuştu? dedi. Makbule :
A, sahi bak, annemi unuttuk. diye bağırdı. Lamia, Kemal Beyle evlendiği vakit Makbule ona
abla diyordu. Fakat birkaç kere şakadan anne demişti. Bu söz, ikisinin de o kadar hoşuna
gitmişti ki, Kemal Beyin itirazlarına rağmen genç kız, onu anne diye çağırmaya başlamıştı.
Binbaşı : Lamia. Lamia. diye sesleniyordu, genç kadın, cevap vermeğe cesaret bulamayarak
tereddüt ediyordu.
Makbule, onun odada olduğunu hissederek koştu, bileğinden yakalayarak zorla dışarı çıkardı.
Kemal Bey, tek bir kelimeyle Lamia'yı takdim etti :
Yengen.
Doktor Vedat, karşısında sımsıkı örülmüş sarı parlak saçları; masum, uzun kirpiklerinin içinde
titreyen cesaretsiz gözleriyle hemen hemen bir genç kız görünce

şaşaladı. Hatta hafifçe gülümsemekten de kendini alamadı :
Makbule size anne demekten utanıyor, fakata ben yengem sıfatıyle elinizi öpmeğe şimdilik
cesaret edemeyeceğim, dedi.
Binbaşı, Vedat'ın kollarından, huysuzlanan Mebrure'yi alarak tekrar kucağına alarak mindere
oturtmuştu. Genç doktor masanın yanında biraz evvel Lamia'nın oturduğu koltuğa, Lamia ile
Makbule de pencerenin yanındaki sandalyelere yerleşmişlerdi. Kemal Bey :
Anlat bakalım delikanlı, dedi. Kütahya'ya nefyedilmek için ne yaptın?. Sen politika
ile filan uğraşmazdın galiba. Hastanede çalışıp duruyordun.
Misafir, uğradığı felaketi alaylı bir masal söyler gibi güle eğlene anlatmağa başladı :
Hiç vallahi, incir çekirdeği dolduracak şey değil. Bir karagöz meselesi. Yeni yengem beni
ayıplayacak amma er geç ne olduğunu öğrenecekler. Onun için çekinmeden anlatayım. Bilirsiniz ya
ben, öteden beri alayı, eğlenceyi biraz fazla severim. Bazen günlerce hastaneye kapanmak lazım
geliyor, herkesin derdiyle, acısıyle, yaralarıyle uğraşa uğraşa içim, bağrım zehir kesiliyor. Sonra bir
kere de kendimi dışarı attım mı, tımarhane kaçkınına dönüyorum. Bir akşam, davetli olduğum bir
yerde karagöz oynatıyordum.
Pek seyrek gülen binbaşı, kendini zaptedemedi, gürültülü bir kahkaha ile :
Karagöz mü oynattın?.. Sen mi?. Koskoca doktor. O marifetin de mi var? dedi.
Vedat eğlenerek cevap verdi :
Ne yaparsın, bu memlekette insanın günü gününe uymuyor. Elden her iş gelmeli. Mesela
Kütahya'da fazla kalırsam ve iş bulamazsam belki karagözcülük ederim.

Allah esirgesin. Seni reddederim.
Makbule de kahkahadan kırılıyordu. Lamia'mn yanından kalkmış, Vedat'ın ta ayaklarının dibine
gelip oturmuştu.
Genç doktor, ona doğru eğilerek :
Merak ediyorsan bir gece de size oynatırım. Hele biraz dinleneyim; dedi, sonra devam etti :
Ziyafette İstanbul'un bellibaşh çehrelerinden sekiz on kişi ile üç beş de. hanım vardı. Aklınıza
bir şey gelmesin, yaşlı başlı hanımefendiler. O gece bütün neşem üstümdeydi: Kendi elimle tedavi
ettiğim bir sevgili arkadaşım, o gün vefat etmişti. Neye hayret ediyorsunuz?.. Benim yüreğim ne
kadar mahzun olursa deliliğim, neşem o kadar artar. Bir tabiat meselesi. Aklıma bir azizlik geldi.
Hemen biraz boya ile bir parça mukavva buldum. Çabucak üç karikatür çizdim. Biraz ressamlığım
vardır. Salonun bir köşesine bir de pecde uydurduğum gibi her şey tamam oldu. O gece orada
olanları gülmekten kırıp geçirdim. Öyle Kınalı Kavak, Yalova Sefası filan oynatmıyordum.
Keman ve piyano ile alafranga bir opera. Siyah Yıldızlar diye güzelce bir şey var. İstanbul'da
pek meşhurdur. Onu alaya almağa başladım. Bestekarı da oradaydı. Bizim arkadaşlardandır.
Herkesle beraber o da güldü müldü amma epeyce içerledi. Aradan bir sekiz on gün kadar geçmişti.
Bir gece yine bir yere davet ettiler. Tabii gittim. Bir de baktım ki nazırlardan biri orada. Bir alay
maskara, etrafında dalkavukluk ediyor. Keyfim kaçmıştı. Sıvışmak için vesile arıyordum.
Zevzeklerden biri : Efendimiz, emredin de Vedat Bey karagöz oynatsın. Pek eğlenirsiniz!
demesin mi? Birdenbire beynim attı. Arkadaş arasında eğlenmek için Karagöz oynatmak: ala.
Fakat o maskaraların arasına karışmak, nazır eğlendirmek. Gayet acı bir şey söylemeğe hazır
olamıyordum. Fakat nazır da o budalaya uyarak : Haydi Vedat Bey, sizin marifetinizi de görelim!
dedi. Ölür müsün, öldürür müsün?. Efendim, inşallah hastaneye teşrif ederseniz marifetimi
görürsünüz. diye cevap verdim. Adam olana bu kadar yeterdi. Fakat o, sözümün manasını
anlamadı, garip bir küstahlıkla ısrar etti. Beni de etrafındaki kavuk sallayıcılardan sanıyor, ne hınzırcasına mağrur bir adam olduğumu bilmiyordu. Kendi kendime Karagöz mü istiyorsun?.. Sana bir
ders vereyim de öğren!.dedim. Hemen yandaki odaya geçtim. Gayet uzun boylu, uzun kulaklı, uzun
burunlu, uzun sivri sakallı bir karikatür çizdim. Bu, nazırın tam kendi şeklidir. Sonra avanesinden
birkaçının, nihayet metresi olan şişman bir Lehli karısının resimlerini yaptım. Vaka nazırın yakın
zamanlarda kahramanı olduğu bir rezaletti. Artık sükun bulmuştum, olanca çapkınlığımla alay
ediyor, arasıra perdeden dışarı bakıyordum. Seyirciler arasında bir dehşet kasırgası esiyor, nazır, işi
pişkinliğe vurarak gülüyordu. Fakat o, sapsarı yüzü, mütekallis dudakları, titreyen sakalıyle ne acı,
ne kindar bir gülüştü yarabbi. Kendi kendime Ey Vedat. Karagöz iyi gitti amma nazır gibi sana da
pahalhya mal olacak. dedim ve :
Ey gaziler yol göründü yine garip serime şarkısıyle lubiyata hitam verdim. Filhakika aradan
yirmi gün geçmeden hiç yoktan bir mesele çıkardılar. Günün birinde bir tevkif, kısa bir istintak.
Arkasından Karagözde olduğu gibi Ey gaziler türküsünü söyledik. Arkadaşlardan biri benim bu
halime Karagözün Kütahya Safası diyor. Vakanın hülasası bu. Arkası, tefrika romanlarında
olduğu gibi, yarma. Çünkü şimdi hemen gidiyorum. Geciktim. otel kapanır da yabancı
memleketlerde sokakta filan kalırım.
Binbaşı, şiddetle itiraz etti :


Ne demek?. Dayının evi dururken sen otele mi gideceksin? Dünyada razı olmam. Bu, beni
çiğneyip geçmek demek olur. Ayıp Vedat, ayıp, dedi.
Makbule de darılıyor; antlar, yeminlerle onu alıkoymağa çalışıyordu. Fakat doktor ısrar etti :
Olamaz. Arkadaşlarım var. Hem malum ya, biz daha şimdilik serbest değiliz. Polis, bizi otele
sayımızla teslim etti. Geciktim, gelir gelmez kaçtığıma filan zahip olurlar da başıma iş açılır. Zaten
bugünlerde şans gayet yolunda.
Bu sözler üzerine binbaşı ile kız daha fazla üstüne varmak istemediler. Vedat, ertesi sabah tekrar
geleceğini vaadederek evden çıktı.

Vedat, ihtiyar bir Ermeni kadının evinde oturuycrdu. Kemal Bey, onu kendi evinde alıkoymak
istemiş, bu nun için Makbule de çok ısrar etmişti.
Fakat genç doktor, buna razı olmamış : İstanbul'da pek avare olmuştum. Bu mecburi gurbetten
istifade ederek biraz okumak, çalışmak istiyorum. Burada olursam Makbule beni baştan çıkarır, işi
gırgıra, kahkahay? dökeriz. yolunda tuhaf mazeretler göstermişti.
Ayrı oturmak istemesinin asıl sebebi yeni yengesiydi. Kadının ne olduğunu bilmiyordu. Binbaşının
adam öldürmüş bir kadınla izdivacını öğrendikleri vakit İstanbul'da epeyce dedikodu etmişlerdi.
Sonra, bu kadar genç bir karısı olan ihtiyarların her şeyden pireleneceklerini düşünmüştü.
Bununla beraber gösterdiği mazeretler de pek hoş değildi. Vedat, çok şen ve hafif görünmekle beraber
çalışkan bir adamdı. Dünyada sırf gülüp eğlenmeğe gelmiş

zannedilen bu havai gencin bazen haftalarca kütüphanesine kapandığını görenler hayret ederlerdi.
Vedat, sık sık dayısının evine misafir geliyor, şakacı, munis tabiatı sayesinde Lamia'yı da yavaş yavaş
kendine alıştırıyordu.
Makbule'nin Lamia'ya anne demesine mukabil, o da kaynana diyor, şimdiden Mebrure'ye talip
çıkıyordu.
Lamia hakkında evvela iyi bir fikri yoktu. İstanbul'da her sınıftan, her cinsten birçok insanla düşüp
kalkmış, bundan başka mesleği, insanlar hakkında fazla bir hayale kapılmaktan onu menetmişti.
Dayısının hazin bir ihtiyarlık zaafına mağlup olarak aldığı bu kadın mutlaka aşağılık bir şey olacaktı.
Adiliğini, ahlaksızlığını hafif bir terbiye yaldızıyle bile süslemesini bilmeyen, kuş beyinli, serseri bir
mahluk.
Bununla beraber onu gördükten sonra da birdenbire fikrini değiştirmemişti.
Lamia'mn sade, çekingen tavırlarına, masum gözlerine inanmıyor, kendi kendine : Sen
zannettiğimden daha kurnaz ve aşifte bir şeysin galiba! diyordu. İstanbul'da olsaydın hayli
muvaffakiyet kazanırdın!. Güzel komedya oynuyorsun. Ben de inanmış gibi görünerek bön bön
seni seyrediyorum. Fakat hiç merak etme. Nasıl olsa foyanı yakalayacağım. Biz, sana benzemez
daha nicelerini gördük. Rollerini ne kadar maharetle yapsalar, yine bir gün dudaklarından bir

kelime, vücutlarından bir tavr ü hareket kaçıyor ki, bütün hüviyetlerini ayna gibi meydana çıkarıyor.
Elbette seni de bir gün yakalayacağım.
Fakat günler geçiyor, Vedat, onda, korkarak beklediği hallerden hiç birini görmüyor, Acaba bu
kadıncağız nadir bir istisna mı? Göründüğü kadar, nezih, temiz bir biçare mi? diye şüphelere
düşüyordu.


Bir gün Kemal Bey, yeğenine Kütahya Belediyesinden şikayet ediyor, birkaç ay evvel belediye
mühendisleriyle ettiği bir kavgayı anlatıyordu. Sözünün en ruhlu yerine geldiği vakit Vedat'ın
kendisini dinlemediğini farketti : Vedat, oğlum, dalga geçeceksen beni nafile yorma! diye danldı.
Genç adam, aşağıya kulak veriyor, Lamia'mn ancak işitilebilir bir sesle söylediği bir parçayı
dinliyordu. Hayretle :
Tuhaf şey. Yengem bunu nereden öğrenmiş? dedi. Sonra binbaşının cevap vermesini
beklemeden aşağı koştu. Büyük bir masanın üstünde dalgın dalgın çamaşır ütüleyen Lamia onu
görünce sustu. Vedat gülerek:
Yenge, siz bunu nereden öğrendiniz? dedi.
Neyi Vedat Bey?
Söylediğiniz parçayı.
Bilmem. Ben mi söyledim? Vedat, gürültülü bir kahkaha kopardı :
Bu, çok ala yenge. Söylediğiniz parça, hani o bahsettiğim Siyah Yıldızlarsın en güzel yeri.
Şehzade ile Sultanın ay aydınlığında konuşmaları. Siz, bunu nereden biliyorsunuz?
İzmir'den kulağımda kalmış olacak efendim.
Bu, kulakta kalmış bir şeye benzemiyor. Pek öyle anlamam amma aynen tekrar ediyorsunuz.
Lamia, müşkül bir mevkide kalmıştı. Heyecanını göstermemek için çamaşır sepetinin üstüne eğilerek

İzmir'de iken bu parçayı besteleyen bey komşularımıza misafir gelmişti, dedi, daima bunu
çalıyorlardı. Oradan aklımda kaldı.
Ay, siz Hüseyin Kenan'ı tanıyor musunuz? Lamia, kısa bir tereddütten sonra başını salladı,
mümkün olduğu kadar lakayt bir sesle :
Şöyle bir iki kere uzaktan görmüştüm, dedi.

Onu ben de tanırım. Allah cezasını versin, bu derdin başıma gelmesine sebep biraz da o oldu.
Öyle ya o Karagöz meselesi onun Siyah Yıldızlarmdan çıktı.
Vedat, ilk geldiği gece Odan ve Siyah Yıldızlar dan bahsettiği dakikadan itibaren Lamia'mn
gözünde başka bir ehemmiyet almıştı. Genç kadın, ona arkadaşından bahsettirmek için bahaneler
arıyor, sualler hazırlıyordu. Fakat Vedat'la yüz yüze geldiği vakit bir türlü cesaret edemiyordu. Onun
adını söylerse hayatının bütün sırları ortaya dökülecek sanıyordu.
Bu vaka, Lamia'yi bu korku ve tereddütten kurtarmış oldu. Bazen Vedat'la yalnız bulunduğu vakit bir
bahane ile Onun sözünü açıyordu. Hali o kadar sakin, sesi o kadar lakayttı ki, genç doktor, hiç
şüphelenmiyor, arkadaşının son seneleri hakkında uzun uzun malumat veriyordu: O, şimdi
eskisinden daha ehemmiyetli, daha meşhur bir adamdı. Fakat Siyah Yıldızlardan sonra hiç bir yeni
eser verememişti. Bir buçuk seneye yakın bir zaman karısı ve kaympederiyle beraber Avrupa'da
dolaşmış, daha bu ilkbaharda İstanbul'a gelmişti. Şimdi kansıyle yalnızdı. Kayınbabası geçen sene,
bir aşk macerası neticesinde Lehli bir şantözle evlenmişti. Bu rezalet bitip tükenmez dedikodulara
sebebiyet vermişti. Mahut Karagöz gecesi, bir iki güne kadar kansıyle beraber İzmir'e gideceğini
söylemişti.
Vedat, hiç şüpheye düşmeden bunları anlatıyor, başını elindeki dantelin üstüne eğen Larnia,
lakaydane dinliyor, örgüsünün hesaplanyle meşgul görünüyordu.
Vedat, bir gün uzun uzun Cavidan'dan bahsetmişti:
Boylu boslu, kanlı, anlı şanlı, muhteşem bir kadın. Ben, o tipten pek hoşlanmam amma, Allah
için güzel. . Hele bu bir iki sene içinde büsbütün güzelleşmiş. Hala o geceyi hatırlarım. Karı koca, tiyatrolardaki aşk rolü oynayan büyük artistlere
benziyorlardı. Kenan, iyi çocuktur. Fakat onda yeni zenginin bir sonradan görme edası vardır ki,
bir türlü üstünden atamıyor. Onu eskiden de tanırım. Fakir, meçhul bir genç iken düşkün bir
kibara benzerdi. Mühim ve oldukça paralı bir adam olunca zengin bir esnaf hali aldı. Eski çekingen
tavırları şimdiki az çok yapmacık zarafetlerine, şımarık serbestliğine bence çok müreccahtı. Neyse,
bunlar lazım değil.

O gece herkesin gözü onlardaydı. Dediğim gibi, Kenan uzun boyu, yüzüne hoş bir hususiyet veren
mavi gözleri, ağır tavırları ile bir dram jön prömiyesine benziyordu. Bu, hem hoş, hem de biraz
gülünç bir manzaraydı. Misafirler, prenses vasıtasıyle ondan keman istediler. Tabii derhal itaat
etti. Çapkının o gece çaldığı kemanı unutamayacağım. Sanat, aşktan başka.bir şey değildir
diyenlere o gece inandım. Bitişik karanlıkça büyük.bir odaya girmişti. Pencereden mehtap giriyor,
yüzüyle vücudunun her tarafını aydınlatıyordu. Öyle şeyler çaldı ki hemen hemen bu dünya ile
alakası yoktu. Hasılı, çok kuvvetli bir sanatkar. Karısı ukalacadır. Mesela alaturkaya hiç
tahammül edemez. Böyle olduğu halde bir gece ona bir alaturka ninni çalmış. Prenses, adeta deli
olmuş. Rivayete göre kadıncağız iki ay bu ninni ile uyumuş.
Vedat devam ediyor, onların aşklarına ait daha birçok şeyler anlatıyordu.
Lamia, bu hikayeyi dinlerken heyecanını, teessürünü göstermemek için nefes almaktan korkuyor,
dalgın bir hüzünle düşünüyordu : Vedat Bey bunları söylediğine çok fena etti. Şimdi zorla kendimi
zaptediyorum. Fakat yalnız kaldığım zaman kimbilir ne kadar üzüleceğim.
Yine geceleri uyku bana haram olacak. Demek iki ay onu benim ninnimle uyutmuş.
Fakat o gece fazla mustarip olmadığını, teessürünün gündüzkü hafif ve dalgın hüzünden daha ileri
geçmediğini hayretle gördü.
Ertesi gün kalbini büsbütün sakin bulunca düşünmeğe başladı: Niçin acaba o kadar üzülmedim?..
Acaba onu eskisi kadar sevmiyor muyum?. Buna çare yok. ölünceye kadar bu aşka sadık kalacağım,
onu unutmayacağımı biliyorum. İhtimal, artık bu acıya da alıştım. Onun için fazla ıstırap
çekmiyorum. İnsan, her şeye alışıyor. Elbette bu, daha iyi.

O sene kış, pek şiddetli olmuştu. Kütahya, haftalarca güneş yüzü görmemiş, sokaklar kardan,
çamurdan geçilmez bir hale gelmişti.Doktor Vedat, hemen her gün Kemal Beylere geliyor, evine gece
yarısından sonra dönüyordu. İhtiyar binbaşı, diline dolamıştı. O geldiği zaman Gel bakalım güneş
efendi. Sen gelince eve güneş girmiş gibi oluyor. diyordu. Hakikaten de öyleydi. Onun şen, şakacı,
oynak mizacı, sayesinde kışın geçtiğini hiç duymuyordu.
Vedat'ın bir hususiyeti de çocukla çocuk, büyükle büyük olmasındaydı. Makbule ile bahçede saatlerce
kartopu oynuyor, Mebrure'yi omuzlarına bindirerek sofada at koşturuyor, hatta bazen mutfakta
Emine nineye yardıma gidiyordu.
Bir gün Ah Emine nineciğim. Ben sana yanıyorum! diye boynuna sarılmış, şakadan anlamayan
ihtiyar kadın: Eyvah! namusum gitti. 
nıma emniyet kalmadı. Ben duramam! diye bar bar bağırmıştı.
Geceleri binbaşı ile sobanın yanındaki sedire oturuyorlar; saatlerce dama, tavla, iskambil
oynuyorlardı.
Bir gün, Vedat hiç görünmedi, iki defa evine adam gönderdiler, o gün İstanbul'dan gelen bir memur
arkadaşını görmeğe gittiğini haber aldılar.
O akşam yatsıya doğru yine onlara uğradı. Pek şen ve memnun görünüyordu. Kardan bembeyaz
kesilmiş paltosunu attıktan sonra cebinden buruşuk bir mektup çıkardı, onu elinde sallayarak :
Yaşasın hürriyet, dedi, istanbul'a dönüyorum. Bu müjde, birdenbire soğuk ve acı bir tesir yaptı.
Binbaşı: Etme Allah aşkına. Yok canım. Yalan söylüyorsun! diye şüphe ediyor, Makbule, ellerini
dizlerine vurarak çığlıklar, feryatlar koparıyordu. Vedat gürültülü bir kahkaha ile gülmeğe başladı:
Ah, ne hodgam insanlar yarabbi, diyordu, kendi keyifleri için benim burada yıllarca sürgün
kalmama razı olacaklar!.
Binbaşı, gülerek tevil etti :
Yok, onun için değil. Sanki birdenbire oldu da. Kimden geldi bu haber?
Vedat, soğuktan kıpkırmızı kesilen yüzünü ısıtmak için sobanın kapağını açarak devam etti :
Nüfuzlu bir meslekdaştan. Fakat henüz muhakkak değil. Siz, benim o kadar kat'i söylediğime
bakmayın. Maium ya, biraz mübalağayı severim. Benim için Dahiliye Nazırına müracaat etmişler..
O da bu işle meşgul olacağını ciddi surette vaadetmiş. Şimdilik bu kadar..
Makbule, geniş bir nefes aldı, sevincini saklamağa lüzum görmeyerek:

Hükümet adamları bol bol vaadederler tutan kim? dedi.
Binbaşı ile Vedat, yine tavlaya başlamışlardı. Makbule, her zamanki gibi başını babasının omuzuna
dayayarak oyunu seyrediyordu.

Lamia, elinde dikişiyle lambanın yanına çekilmişti. Arasıra gözünün ucuyle Vedat'a bakarak
düşünüyordu. Vedat Bey giderse ben de çok mahzun olacağım. Arasıra bana Odan
bahsediyordu. Meğer onu ne kadar seviyormuşum. Böyle sevmeseydim bu kadar ehemmiyet verir
miydim?
Ertesi sabah Lamia, Makbule'de bir garip hal farketti. Genç kız mütemadiyen onun peşinde
dolaşıyor, bir şey söylemek istediği halde cesaret edemiyordu. Bir aralık Mebrure'ye çamaşır getirmek
için en yukarıdaki sandık odasına çıktı. Aşağı ineceği vakit Makbule'yi yine karşısında gördü. Genç
kız, korkak bir tavırla :
Abla. Lamia abla, dedi.
Lamia, dikkatle onun yüzüne bakarak:
Sende bir şey var Makbule, dedi. Sabahtan beri dikkat ediyorum. Hiç arkamdan ayrılmıyorsun.
O, birdenbire ürktü:
Hiç. bir şey değil. Sanki.
Haydi kızım. Ne derdin varsa söyle, dedi. Makbule, küçük bir tereddütten sonra bir cesaret
hamlesiyle:
Abla. Ben seviyorum, dedi.
Bunu o kadar tuhaf bir eda ile söylemişti ki, Lamia, gülmekten kendini alamadı, onun yanağına bir
fiske vurarak :
Hani artık Nail Beyin adını ağzına alnıayacakM

tın. Artık nefret ediyorum diye yeminler ediyordun ya.
Makbule, tuhaf tabiatlı bir kızdı. Her iki ayda bir tanıdığı, gördüğü erkeklerden birini uzaktan uzağa
sevmeğe kalkar, Lamia'ya uzun uzun dert yanar, Babam beni ona vermezse vallahi billahi
öleceğim! diye ağlardı.
Lamia, evvela titizlenmişti. Makbule'nin onu hiç saymadan böyle hafif şeylerden bahsetmesi, ciddi
olarak benimsemeğe başladığı analık gururuna dokunmuştu. Sonra, bu işleri Kemal Beyin haber
alıp darılmasından çekinmişti. Fakat Makbule gibi haşarı bir mahlukla uğraşmasına imkan yoktu.
Hem de bu kadar çok kimseyi seven bu genç kızın iyi bir ciheti vardı. Hep kendi kendine gelin güveyi
olur, bu çeşitli bey ve efendilerden hemen hiç birisi sevildiğini öğrenmezdi. Sokakta eskaza birisi söz
atacak olsa hemen dönüp tersler, haşan bir mektep çocuğu gibi kavga ederdi. Makbule, Nail sözünü
işitince yüzünü buruşturdu :
Ben Nail'den bahsetmiyorum abla, dedi, ne yapayım o miskini.
Lamia, yine gülümsedi:
O halde o genç piyade mülazimi Refik Bey, biliyorsun ki Refik Beyin İstanbul'da nişanlısı var.
Makbule, somurtkan bir çehreyle :
Of, abla. Ben Refik Beyden mi bahsediyorum, dedi.
O halde kim?..
Genç kız, gözlerini yere indirdi. Lamia'nın lacivert yün ceketinin düğmesini burup koparmağa
çalışarak :
Ben Vedat'ı seviyorum, dedi.
Lamia, birden şaşırdı. Birisinin bu sözleri işitmesinden korkuyor gibi:
Vedat'ı mı seviyorsun? Aman Makbule, ne yaptığını, ne söylediğini düşünüyor musun?
Makbule, ağlamağa hazırlanarak onun boynuna sarıldı :
Ne yapayım ablacığım. Gönül bu. Su gibi akıverdi gitti. Allah aşkına bana bir akıl öğret Lamia
abla. Ne olursa senden olur. Vallahi billahi öleceğim.
Bu vaka, Lamia'yı derin derin düşündürmeğe başlamıştı. Aralık duran oda kapısını kapadı, sonra
ağır, ciddi bir sesle :
Makbule, biliyorsun ki ben bir dereceye kadar senin annen de sayılırım. Her halde bu aşk
dediğin şey de yine ötekiler gibi gelici, geçici bir şey olacak. Dur, sözümü kesme. Vedat Bey, bu
evde hepimizin kardeşi gibi. Allah esirgesin bir şey hissederse hepimiz rezil oluruz.
Of, Lamia abla. Anlamıyorsun. Ben yanıyorum diyorum. Ben, Vedat'ın karısı olmak istiyorum.
Burada güzel bir düğün. Sonra İstanbul'a gittiği vakit beni de götürür. Ah, ne ala. Bey babamla
sen de İstanbul'a misafir gelirsiniz. Vedat'çığımla sana kim bilir ne ikramlar. ..
Lamia, gayriihtiyari gülerek onun sözünü kesti:
Allah aşkına çocukluğu bırak Makbule, daha ortada bir şey yokken böyle ümitlere kapılma.

Acaba Vedat da beni sever mi dersin, Lamia abla?. Pek öyle çirkin filan değilim. Söylesene
Lamia abla. Haydi.
Lamia'yı hoyrat kollarında hırpalıyor, zorla kucağına alıp odanın içinde dolaştırarak yalvarıyordu :
Vedat da beni sever değil mi? Söylesene!.
Yapma Makbule. Canımı yakıyorsun. Ne bileyim ben?
Ablacığım, benim senden yakın kimsem yok. Bunu olsa olsa sen anlayabilirsin.

Ben mi anlayabilirim?.. Sen çıldırdın mı Makbule?
Sen benden daha akıllısın ablacığım. Vedat'a kendimi sevdirmek için ne yapayım? Neler
söyleyeyim?.. Neler giyineyim? Yabancı olsa kolay. Pek sıkıya gelirsen uzaktan işaret edersin.
Mektup gönderirsin, olur biter.
Lamia, kendini tutamayarak gülüyordu :
Sen, zannettiğimden ziyade çocuksun Makbule. Genç kız, bundan cesaret alarak daha başka türlü
ricalara başladı:
Kuzum Lamia ablacığım. Sen onun ağzmı arayıver. Bakalım benim için ne diyor?. Nelerimi
beğenmiyor. Ben de ona göre hareket edeyim. Hem belki inşallah o da beni seviyordur. Bu iyiliği
bana eder misin Lamia ablacığım? Ne olur. Sen, birini sevsen ben sana. ay ay ay, bak neler
söylüyorum. Tövbe töybe.
Lamia, bu işte kendisinden muavenet beklememesini açıktan açığa Makbule'ye söylemişti. Fakat genç
kız, onun peşini bırakmıyor, onu zorla odalara kilitleyerek saatlerce derdini dinletiyor, ağlayıp
sızlıyor, yüzünü, ellerini öperek yalvarıyordu.
Lamia'dan ümidini kesince gülünç ve tehlikeli çareler düşünmeğe başlamıştı: Vedat'ın cebine mektup
koymak, Emine nine vasıtasıyle haber göndermek, açıktan açığa halazadesiyle konuşmak.
Lamia, onun böyle bir delilikten çekinmeyeceğini biliyor, bir rezalet çıkacak diye yüreği titriyordu.
Kızın halindeki tuhaflığı evdekiler de anlamağa başlamışlardı. Türlü titizlik ediyor, dalgın, seyrek
hareketleriyle önüne gelen eşyayı kınp deviriyor, yalnız kaldığı zaman avaz avaz bağırarak gazeller
okuyordu. Vedat'a karşı arasıra koket bir genç kız rolleri oynamağa başlamıştı. Hiç münasebeti
yokken süsleniyor, gözlerine sürmeler çekiyor, tuhaf tavırlar alarak onunla ciddi bahislere girişmek istiyordu. Vedat, bazen bu fevkaladelikleri
hiç fark etmiyor, bazen de alay ediyordu. O vakit, Makbule'nin cinleri başına toplanıyor; aşıkane bir
tazda başlayan bu sahneyi gürültülü bir çocuk kavgasıyle bitiriyordu.
Vedat, bir zamandan beri dayısının arkadaşlarından birini tedavi ediyordu. Bir gün yemekte
Makbule, onun ağzını aradı:
Mahmut Beyin bir de ben yaşta kızı vardır. Tıpkı babasına benzer. Maymun suratlı.
Vedat güldü :
Affedersiniz küçük hanım, dedi. Nebile Hanımı her gittiğim zaman görüyorum. Şeker gibi bir
şey. Ya hele o baygın gözler, o boy, o endam.
Binbaşı, şaka etmeğe başladı :
Beğendinse sana alalım Vedat.
Makbule, birdenbire parladı. Bütün hiddetini babasından alarak :
Aferin bey baba, dedi; buldun, buldun da o aşifteyi mi buldun?. O kız, boya güzelidir. Hem öyle
ahlaksız fitnedir ki. Amma madem ki Vedat Bey beğeniyor. Allah mübarek etsin. Zaten erkekler
pek midesiz olur.
Bir akşam Makbule, Vedat'ı sokak kapısına kadar teşyi etmiş, ayrılacakları vakit: Yarın kendi
elimle. Sizin için. hurma tatlısı yapacağım. Mutlaka gelirsiniz, değil mi? diye onu davet etmişti.
Ertesi akşam yemek vakti olduğu halde Vedat, bir türlü görünmüyordu. Makbule, düğüne gider gibi
giyinmiş, pencerenin önünde onu bekliyor, sabırsızlanıyordu. Vedat'ın Mahmut Beylerde olduğunu
biliyordu. İhtimal yemeğe alıkoymuşlardı. Hain, belki bu saatte Nebile ile şakalaşıyordu.
Kemal Bey sofraya oturdu : Çocuklar, Vedat gelmeyecek. Haydi biz yiyelim. dedi.
Genç kız, hiddetle pencereyi kapadı, somurtkan bir çehre ile Benim başım ağrıyor.
yiyemeyeceğim. dedi. Kapılan çarparak, topuklarını vurarak odasına çıktı, elbisesini yırtar gibi
arkasından çıkarıp attı, hırsından ağlayarak yatağa girdi.
Binbaşı: Bir zamandan beri bu kızın üstünde bir nemrutluk var amma anlamıyorum. dedi.
Lamia, omuzlarım kaldırdı, Bilmem. Öyle mi? diye cevap verdi.
Yemek bitmek üzere iken birdenbire kapı çalındı, Vedat telaşlı bir halle içeri girdi:
Korkmakta hakkım varmış ya. Az kaldı aç kalıyordum. Efendim, geveze bir hasta sahibi
lakırdıya tuttu. Hani, Makbule nerede?
Binbaşı, cevap verdi:
Başı mı ağrıyormuş, neymiş. Bir haltı var, anlamıyorum.

Baş ağrımakla yemekten vazgeçilir mi canım?. Gelsin, ben onun ilacını veririm. Nerede,
odasında mı?.
Yukarı çıkmağa hazırlanıyordu. Lamia ayağa kalktı:
Müsaade edin. Ben çağırayım, dedi.
Makbule, kapısını sürmelemişti. Lamia'ya evvela cevap vermedi, sonra hiddetli bir sesle: Ne var?
diye sordu.
Haydi gel Makbule. Vedat Bey bekliyor. Danlacak sonra.
Makbule, yorganı hiddetle basma çekerek :
Darılırsa danlsın. Lüzum yok. Afiyet olsun, dedi.
Lamia, yemek odasına döndüğü vakit hafifçe gülümsüyordu.

Sadece: Uyumuş galiba! dedi. Erkekler fazla izahat istemediler, başka şeyler konuşmağa başladılar.
Tam sofradan kalkacakları vakit kapı açıldı.
Makbule, somurtkan yüzünde dargın ve mahcup bir tebessümle içeri girdi. Yeniden giyinmiş,
alelacele saçlarını düzeltmişti. Vedat, onu kızarmış burnu ile kavgaya hazırlanmış bir horoz
vaziyetinde görünce kendini tutamadı, kahkahalarla gülmeğe başladı:
Vay küçük hanım, bu ne çehre?. Bu ne hal? Makbule, hiddetlenerek :
Ne çehreyse ne çehre. Siz kendi suratınıza bakın, dedi.
önüne bakmadan yürürken, yerdeki yemek tablasının kenarına basmıştı. Birdenbire bir sahan, tabak
şangırtısı koptu.
Binbaşı, artık kendini tutamadı:
Seni nemrut seni. dedi. Sana bir kötek atarsam görürsün gününü. Ne pis pis huylar peydahlandı
canım. Koca mı istiyor nedir?.
Tam naz edeceği zamanda Vedat'ın önünde işittiği bu şiddetli azar, Makbule'nin pek azametine
dokundu. Babasına cevap vermeğe cesaret edemedi. Ellerini yüzüne kapayarak kendini odadan dışarı
attı. Süratle yukarı çıkıyordu. Fakat merdivenin ortasına geldiği vakit sinirleri tuttu. Basamaklardan
birinin üstüne upuzun yatarak tepinip çırpınmağa, acayip bir sesle : Amanın bayılıyorum,
tıkanıyorum, ölüyorum. diye bağırmağa başladı.
Ellerinde lambalarla, su bardaklarıyle hep birden koşuştular, Makbule'yi omuzlarından,
bacaklarından tutarak yukarı sofaya çıkardılar.
Lamia, onun başını dizlerine koyarak yüzüne su serpiyor, bileklerini ovuşturuyor, binbaşı, uzaktan
lamba tutarak : Allah cezasını versin! diye söyleniyor. Vedat, bu hale gülmekten kendini
alamıyordu.
Biraz sonra Lamia ile Vedat yalnız kalmışlardı. Birbirlerine bakarak gülmeğe başladılar. Genç adam,
manalı bir bakışla :
Ne dersiniz bu hale yenge, dedi.
Lamia, sahte bir hayretle kaşlarını kaldırarak cevap verdi:
Bilmem. ihtimal, biraz keyifsiz.
Neden acaba?
Kimbilir?
Siz hiç bir şey farketmediniz mi?
Hayır.
İkisi de susmuşlardı. Vedat, bir kağıt parçasından kayık yapmakla meşgul görünüyordu. Lamia,
arasıra gözlerini onun yüzüne kaldırıyor, bir şey söylemek istiyor, fakat cesaret edemiyordu. Nihayet
hafifçe titreyen bir sesle :
Vedat Bey, dedi, ben Makbule'nin annesi sayılıyorum, değil mi?
Genç adam, başını salladı, eğlenir gibi bir tavırla :
Şüphe mi var, büyük hanımefendi, dedi.
Ne olursa olsun, onun annesiyim Vedat Bey; Makbule'yi kendi kızım gibi düşünmek vazifem.
Onun için söyleyeceklerimi tuhaf görmeyiniz, rica ederim. Şimdi ben de size sorayım. Siz de hiç bir
şey farketmediniz mi?
Hayır.,, ne gibi?
Nasıl olur? İmkanı yok.
Vedat, birbirlerinin maksadını pek iyi anladıklarını gösteren bir tebessümle:
İhtimal, dedi, fakat mademki başladınız. Devam ediniz. Bana bir şey sormayın.
Benim hissettiğime göre kızım galiba. 
Mateessüf galiba öyle. Lamia Hanım. Siz bu işe ne dersiniz?

Ne diyeyim?.. Siz de onu isterseniz pek memnun olurum. Kaymvaldeniz olmayı elbette isterim.
Şimdi de size kaynana demiyor muyum? Ya Mebrure?
Rica ederim Vedat Bey. Ciddi konuşuyoruz değil mi efendim?
Makbule ile benim evlenmemden ciddi olarak bahsetmek mümkün mü Lamia Hanım?. Buna
siz imkan veriyor musunuz?
Niçin olmasın?.. Biçare çocuk sizi çok istiyordu.
Güzel amma bu, kafi değil. Bir kere ben öyle bir adamım ki. Fakat bu imkansızlık için sebep
göstermek bile gülünç.
Öyle amma hepimiz müşkül bir vaziyette kalıyoruz Vedat Bey.
Orası da öyle. Hay Allah cezasını versin. Bir çaresini bulup buradan aşabilsem iş kolaylaşır
amma. Bari şimdilik evden ayağımı keseyim.
Nasıl olur? Dayınız şüphe etmez mi?
Tabii edecek. Vah vah. adamcağızın da canını sıkacağız. Hay aksi kız hay. Fakat başka çare de
yok Lamia Hanım. İşlerimi bahane ederek daha seyrek gelip gitmeğe başlarım.
Lamia, mahzun mahzun :
Zavallı Makbule, dedi. Kim bilir ne kadar üzülecek. ..
Her halde bu, gelici geçici bir hevesten başka bir şey değil Lamia Hanım. Hay deli kız!

Vedat, dayısının evine pek seyrek gelmeğe başlamıştı. Tıbba dair bir kitap yazmakla meşgul olduğunu
söyledi.
lüyor, haftada bir iki defa da bazı yeni arkadaşlarıyle beraber ava gidiyordu.
Makbule, kitapla avın bahaneden başka bir şey olmadığını hissetmişti. Deliliğini, titizliğini günden
güne artırıyor, Sen beni düşünmüyorsun. Sen meram etsen derdime bir çare bulursun! yolunda
manasız şikayetlerle Lamia'yı bizar ediyordu.
Bahar yaklaştığı halde bir türlü havalar düzelmiyor, hala kar yağıyordu.
Lamia, bir gün hasta komşularından birinin hatırını sormağa gitmişti. Orada tesadüf ettiği bir ihtiyar
kadın söz sırasında fena bir havadis verdi:
Ayol işittiniz mi, dedi. Bu sabah bir av kazası olmuş. Hani Meryem dudunun evinde oturan bir
sürgün hekim vardı. O, yaralanmış, sedye ile hastaneye getirmişler. ..
Sahi mi büyük hanım. Neresinden vurulmuş?. Yarası ağır mı acaba? diye sordu.
Bilmem ki kızım. Ben de bizim muhtarın gelininden işittim.
Ev sahipleri hastaneye adam göndermeyi teklif ettiler.
Fakat Lamia, o vakte kadar sabredemeyeceğini söyleyerek sokağa çıktı. Evvela acele acele eve
gidiyordu. Kemal Beyle Mekbule'ye kazayı haber verecekti. Fakat yolda biraz aklı başına gelince
doğru bir şey olmadığım düşündü. Vedat'ın yarası ehemmiyetli değilse kocasını beyhude korkutmuş
olacaktı. Sonra Makbule de belki fazla meraklanacak, ayılıp bayılarak onları büsbütün şaşırtacak.
Her halde gitmeden evvel bir yerden malumat almalıydı. Meryem dudu mutlaka vakayı öğrenmiş
olacaktı.
Lamia, bir köşe başında yolunu çevirdi. Vedat'ın oturduğu eve doğru süratle yürümeğe başladı.
Kapıya

yaklaştıkça aksi bir haber almak korkusu ile yüreği çarpıyor, gözleri kararıyor, bastığı yeri
bilmiyordu.
Meryem dudu, kocaman bir hasır yelpaze ile taşlıkta mangal yakıyordu. Aralık kapıdan Lamia'nm
girdiğini görünce şaşırdı, ellerini beline koyarak :
Hayır ola hanımcığım. Hayır haber inşallah?. dedi.
Genç kadm, heyecanım zaptetmek için eliyle göğsüne basarak:
Meryem dudu. Kazayı duymadın mı? dedi. İhtiyar kadın, daha ziyade şaşırdı:
Ne kazası?.
Vedat Bey avda yaralanmış. Hastaneye getirmişler. Buraya da mı haber vermediler. Ne
yapsak acaba?
Meryem dudu, bir kahkaha kopardı, sonra merdivenden yukarı seslenerek:
Vedat Bey. Aşağıya in. Bak kim geldi? dedi.
Vedat, Lamia'yı karlara, çamurlara batmış, heyecandan sesi, soluğu kesilmiş bir halde taşlıkta
görünce şaşırdı :
Yenge, sakın bizimkilerden birine bir şey mi oldu? dedi.
Genç kadın heyecandan, sevinçten söz söylemiyordu. Meryem dudu, onun yerine cevap verdi:
Sizi vurulmuş, hastaneye gitmiş diye işitmişler.

Ben mi? Kim çıkarmış bu lakırdıyı? Dayım duydu mu yenge?
Lamia, başıyle hayır diye cevap verdi, sonra kesik kesik devam etti:
Misafirlikte işittim. Dayınızı birdenbire korkutmak istemedim. Doğru buraya koştum. Ah,
Vedat Bey, ne kadar korktum. Bu korku, yanıma kalırsa çok iyi. Demek yalan söylediler.

Vücudu hala titriyor, taşlığın yarım aydınlığı içinde gözleri parıl parıl yanıyordu. Vedat, gülerek cevap
verdi:
Büsbütün yalan değil. Fakat size yüzde doksan sekiz mübalağa ile anlatmışlar. Yara
dedikleri şey ehemmiyetsiz bir sıyrıktan ibaret.
Bunu söylerken elini uzatmıştı. Lamia, hafif bir feryat kopardı. Vedat'ın sağ uvucu ince bir bezle
sarılıydı. Bunu Meryem dudu bile farketmemişti.
Genç adam, her zamanki alaycı tavrıyle devam ediyordu :
Benim avcılığımdan ne olacak?. Tüfek atarken avucumun derisini tetiğe kıstırdım. Tabii biraz
sıyrıldı, sekiz on damla kan aktı. Dönerken bir eczaneye uğrayarak biraz gazlı bez aldım. Bir parça
daha gayret etseler beni öldü diye çıkaracaklarmış. Fakat siz, hakikaten meraklanmışsınız yenge.
Lamia, gitmeğe hazırlanıyordu. Meryem dudu, mani oldu:
O kadar yerden geldin. biraz soluk al. Genç kadın, tereddüt etti:
Geç kalırım. Belki evdekiler de işitmişlerdir. Dayınızla Makbule telaş ederler.
Vedat, ona hak veriyor, Evet, evet gecikmeyiniz! diyordu. Fakat dudu, ısrar etti:
Nasıl ev sahibisin a Vedat Bey. Be? dakikacık.. Sana taze çay pişirdim. Bir bardak da hanıma
ikram etmeyelim mi? Hem baksana ne kadar üşümüş. Biraz elini, yüzünü ısıtsın.
Lamia, çok üşümüştü. Arasıra dişleri birbirine çarpacak kadar titriyor, morarmış parmaklarını
nefesiyle ısıtıyordu.
Meryem dudu, onları kendi misafir odasına aldı, taşlıktaki mangalı da getirip bırakarak :
Siz ısınadurun. Ben şimdi çayı hazırlarım, dedi.
İhtiyar kadın, bu minimini odayı pek hatırlı misafirlerine açardı. Bütün kıymetli eşyasıyle kocasından
kalan yadigarlar burada durui'du. Vedat, yırtıkları yeşil bir bezle yamanmış mor atlas kaplı kanapeye
oturmuştu.
Lamia, alçak bir tezgah iskemlesi alarak mangal başına geçti. Ateşi gördükçe büsbütün sızlayan
parmaklarını oğuşturarak, Allah razı olsun ev sahibinden. Donacaktım. diyordu.
Duvarlar, muska şeklinde cins cins, çeşit çeşit bez parçalarından yapılmış hahlarla örtülüydü.
Meryem dudu, aile fotoğraflarından gazete, kitap resimlerine kadar eline ne geçtiyse bu halılarm
üstüne asmış, dikmiş, yapıştırmıştı.
Vedat, sesini alçaltarak söylüyordu:
Benim ev sahibim cidden antikadır. Dünyada bu odadan daha gülünç, daha eğlenceli bir müze
tasavvur edemiyorum. Hele etrafınıza bir bakın. Şu uzun saplı, kaşık gibi bir şey bir nevi kaşağı.
Rahmetlik kocası bununla arkasını kaşırmış. Şu nal, vaktiyle anası gelin olurken bindiği katırın
nah imiş. Şu tahta kutuya büyük babası vaktiyle altın doldururmuş. Bunları bana birer birer
anlattı.
Meryem dudunun elindeki çay tepsisiyle içeri girmesi üzerine Vedat, sözü değiştirdi, bu defa
Makbule'den bahsetmeğe başladı.
Dayızadesinin hoppalıkları, münasebetsizlik'eriyle inceden inceye eğleniyor, Makbule'nin bazı
hallerini, tavırlarını öyle güzel taklit ediyordu ki, genç kadın, kahkahalarla gülmekten kendini
alamıyordu. Fakat vine bu fırsattan istifade ederek genç kızı müdafaaya başlamıştı:
Ne kadar insafsızsınız Vedat Bev. Makbule, fena kalpli bir kız değil. Biraz havai, biraz sadedil.
Fakat siz onu istediğiniz gibi terbiye edebilirsiniz. Sonra,

düşününüz ki biçare, sizi çok istiyor, onun üzüldüğünü gördükçe ben de üzülüyorum.
Lamia bunları söylerken arasıra parmaklarıyle şakaklarını sıkıyordu. Vedat Bey, sözünü keserek:
Rahatsız m siniz? dedi.
Genç kadın :
Başımda bir ağırlık, gözlerimde bir hafif karartı var, dedi. Ehemmiyetli bir şey değil. Geçer.
Biraz evvel geçirdiğim korku ve heyecanın neticesi olacak.
Tekrar Makbule'den bahsetmeğe başlamıştı. Vedat da şimdi ağır ve ciddi konuşuyor, bu genç kızla
niçin evlenmesine imkan olmadığım uzun uzun anlatıyordu.

Genç adam, biraz evvelki neşe ve canlılığını kaybetmişti. O da başında şiddetlice bir ağrı, vücudunda
bir kesiklik hissediyordu. Hafifçe gerinerek :
Ne kasvetli bir gün Lamia Hanım, dedi. Bu saatte adeta ortalık karardı. Bende de sizin gibi bir.
rahatsızlık var. Siz biraz hafiflediniz mi?
Lamia, yine cevap vermedi. Sağ kolunu yanındaki kanapeye dayamış, alnını bileğinin üstüne
koymuştu.
Bu tabii bir oturuş değildi. Omuzları hafifçe titriyor, sol kolu yanına sarkıyordu.
Vedat, müşkülatla yerinden kımıldandı:
Yenge, rahatsız mısınız? diye sordu.
Lamia yine cevap vermedi. Vedat, ona doğru eğildi, sualini tekrar ederek omuzuna dokundu. Genç
kadının kolu birdenbire kanapenin kenarından kurtuldu, vücudu cansız bir şey gibi yere yuvarlandı.
Vedat, ona muavenet etmek istiyor, fakat kabus içinde gibi, eli, kolu hareket etmiyordu. Şaşkın bir
nazarla etrafına bakınmağa başladı. Oda, kuyu gibi kararıp derinleşiyor, uzak boğuk şada akisleri
veriyordu. Gözleri bu karanlığın içinde mangala, tepeleme dolu kömür ateşinin üstünde hala yanıp
sönen hafif mavi alevlere dikil

di. Neye uğradıklarını' o vakit anladı, bağırmak istedi, sesi çıkmadı. Son kuvvetini toplayarak kapıya
doğru bir kaç adım attı. Birdenbire ayakları bir şeye takıldı. Fakat düşerken kapının topuzuna
yapışmış, kolunun sert sadmesiyle onu açmağa muvaffak olmuştu.

Lamia, o gece hiç kendini bilmedi. Vücudu ateşler içinde yanıyor, arasıra anlaşılmaz kelimeler
söyleyerek sayıklıyordu.
Ertesi sabah ağır bir uykudan uyandığı vakit havayı açmış buldu. Gökyüzü ıslak menekşeler
rengindeydi. Göz alabildiğine uzanıp giden karlı manzaralar üstüne parlak bir bahar güneşi
dökülmüştü.
Genç kadın yorgundu. Fakat akşamki buhranlarından eser kalmamıştı. Bilakis içinde bu güzel sabah
gibi taze bir şey hissediyordu.
Pencerenin yanında sessiz sedasız dikiş diken Emine teyzeden Mebrure'yi istedi, çocuğu yatağının
içine alarak saçlarını taradı. Bir aralık Makbule de odaya gelmişti. Lamia, onun boynuna sarılmasını,
yatağının yanma çıkıp oturarak dünkü vakayı mübalağalarla anlatmasını bekliyordu. Fakat genç kız,
bu sabah neşesiz ve durgun görünüyordu. Başını bir beyaz yemeni ile sımsıkı çatmıştı. Lamia'nın
sorduğu suallere tektük cevap verdi, sonra bir iş bahane ederek dışarı çıktı.
Kemal Bey de o sabah görünürlerde yoktu. Lamia, kocasıyle üvey kızının bugün bu kadar kendisini
ihmal etmelerine hayret ediyordu. Emine nineye binbaşının nerede olduğunu sordu, sabahleyin
erkenden sokağa çıktığını söyledi.

Genç kadın, biraz sonra yatağından kalkmış, yavaş yavaş odasının içinde dolaşarak giyinmeğe
başlamıştı. Bir aralık kocasının sesine benzer bir ses işitir gibi oldu. Oda kapısını açarak kulak verdi.
Onun sesiydi. Kemal Bey, aşağı odada sert bir sesle kızını azarlıyordu. Makbule, cevap veriyor, fakat
çok yavaş söylediği için ne dediği anlaşılmıyordu.
Lamia, bu sabah evde gördüğü, işittiği şeylerden korkmağa başlamıştı. Yavaş yavaş aşağı indi, onların
bulunduğu odaya girdi.
Baba kız, onu görünce sustular. Makbule, başını öte tarafa çevirerek, odadan çıktı. Rengi biraz
evvelkinden daha uçuk, gözleri kıpkırmızıydı.
Binbaşı, sokaktan yeni gelmiş, daha paltosunu çıkarmamıştı. Soğuk bir tavırla Nasıl, bir şeyin
kalmadı ya inşallah! diye sordu.
Karısına bakmağa mecbur olmamak için başını pencereye çeviriyor, kaşlarını çatıyordu.
Lamia telaş göstermemeğe çalışarak sordu :
Makbule'ye ne oldu?
Bir şeye mi canınız sıkıldı?
Beni korkutuyorsunuz Kemal Bey. Ne var Allah aşkına?.
Binbaşı, aynı çatkın çehre, sert ve soğuk tavırla kaptya doğru yürüdü.
Hayır. Daha sonra konuşuruz.
Hayır Kemal Bey. Görüyorsunuz ki merak içindeyim. Üzir.eyiniz beni.

Kocasının inatçı sükutu karşısında ne düşüneceğim bilemiyor, zihninden türlü fena ihtimaller
geçiriyordu. Birdenbire Vedat aklına geldi. Emine nine sabahleyin onun da aynı kömür kazasına
uğradığını, dünden beri
onun da hasta yattığını söylemişti. Sakın o, daha ağır hasta olmasın? Yahut da. Bu fikir, onu öyle
heyecana düşürdü ki; kendini zaptedemedi, gözlerinde büyük bir korku ile :
Vedat Bey, dedi, sakın Vedat Beye bir şey olmasın?
Kapıdan çıkmak üzere olan binbaşı, şiddetle döndü. Yüzü takallus ederek kızarıyor, gözlerinin içi
yanıyordu. Sert bir şey söyleyecekti. Fakat kendini zaptetti. Cebri bir sükunetle sordu :
Artık hasta değil misin? Beni dinleyecek halde misin?
Lamia, kül gibi kesilmişti. Titreyerek cevap verdi:
Bir şeyim yok. Buyurunuz.
Suallerime açık cevap ver. Dün orada, onun evinde ne işin vardı?
Ne işim mi vardı? Vedat Bey elbette size söylemiştir. Dün misafirlikte işittim ki.
Binbaşı, onun sözünü kesti:
Ben onu görmedim. Bu Vakalar üzerine artık doğrudan doğruya sana soruyorum. Hiç bir şeyi
gizlemeden cevap ver.
Genç kadın, kocasının nasıl bir şüpheye düştüğünü o vakit anladı. Bir gün evvelki vakaları süratle
gözlerinin önünden geçirdi. Binbaşı, bu şüphesinde haklıydı. Şimdi ne yapacak, kendisinin de
Vedat'ın da hiç bir günahı olmadığım neyle ispat edecekti? Gördüğü bunca felaketlerden sonra niçin
bu kadar tedbirsizce hareket etmişti?
Vakayı olduğu gibi anlatırsa Kemal Beye biraz emniyet gelebileceğini düşündü. Göz yaşlarını,
isyanlarını zaptetti. Şaşkınlık ve teessürle hiç bir noktayı unutmamak için bütün takatini sarfederek
söze başladı. İkide birde ıslak ve hummalı gözlerini kocasının yüzüne kaldırıyorI


du. Binbaşı, hissiz ve sükunla dinliyor, fakat inanmıyordu. Sararmış dudaklarında acı bir gülümseme,
pencereden dışarıya bakmakta inat eden gözlerinde meyus bir kanaat vardı. Lamia, ne yapsa onun
kalbinden bu şüpheyi çıkaramayacağını anladı, hikayesini yarıda bırakarak aczinden ağlamağa
başladı.
Binbaşı, karısının göz yaşlarının dinmesini aynı hissiz sükunla bekledi, sonra ağır ağır söylemeğe
başladı :
Lamia. Bunlar beyhude. Seninle gayet ciddi konuşmak lazım. Bizim evlenmemiz münasebetsiz
bir şeydi. Bunu inkar etmemeli. Bu işe razı olmakla sen bir çocuk, ben bir bunak gibi hareket
ettik. Sen küçük yaşta büyük felaketlere uğramışsın. Ben. Hasılı, bu münasebetsiz iş oldu. Ben,
insaflı, namuslu adamım Lamia. Söylemedim, belli etmedim. Fakat kendimden otuz yaş küçük bir
kızla evlenirken ne kadar arlandığımı Allah bilir ahbaplarımın yüzüne bakamaz oldum,
bir kahvedeki kişi konuşsa benden bahsediyorlar sanıyordum. Doğrusunu istersen ben Vedat'ın
gelmesini hoş görmemiştim. Fakat bu şüpheyi hissettirmek çok çirkin, çok ayıp bir şey olacaktı.
Onun gençliği beni eziyordu. Bir iki hafta evvel Makbule ağzından bir söz kaçırdı. Vedat Beyin
beğeneceği kadın Lamia ablama benzemeli. dedi. Kızım ne söylediğini bilmiyordu. Nihayet, dünkü
vaka oldu. Bir jandarma neferiyle bir ihtiyar kadın telaşla buraya koşup vakayı anlattılar. Vedat' la
seni kömür çarpmış. Hayatınız tehlikedeymiş. Makbule bir çığlık kopardı: Vedat'ı Lamia
öldürdü. Birbirlerini sevdiklerini biliyordum. diye haykırmağa başladı. O dakikada nasıl geberip
gidemediğime hayret ediyorum. Hasılı, dünden beri Kütahya birbirine girdi. Sürgün doktorla
binbaşının kansı bir odada kapanarak kendilerini zehirlemişler, kucak kucağa ölmek istemişler.
diyorlarmış. Hakikaten kabahatiniz Var mı, yok mu?

Bunu bilmiyorum. İhtimal ki vaka senin anlattığın gibidir. İhtimal ki değildir. Maamafih ne de
olsa bundan sonra beraber yaşamamıza imkan kalmadı. Seni artık evimde alıkoyamam. Bütün
hayatımda doğru dürüst bir insan olarak kendimi tanıttıktan sonra bu yaşta bu akıbete uğramak
istemezdim. Ne çare, kaderde bu da varmış.

İhtiyar binbaşı, kapının yanındaki kanapelerden birine çökmüş, başını elleri içine almıştı.
Lamia, yalvarmak, ayaklarına kapanmak istiyordu. Fakat o, elinin sert bir hareketiyle oda kapısını
gösterdi, soğuk bir sesle :
Allah rızası için beni yalnız bırak, dedi.

Lamia Hanım, birkaç dakika görüşebilir miyiz? Genç kadın elinde çocuğuyle mezarlığın
arkasındaki
tenha yoldan geçiyordu. Çok dalgındı. Birdenbire ürkerek başını çevirince Doktor Vedat'ı gördü.
Siz misiniz Vedat Bey. Birdenbire sesinizi tanıyamadım.

Epeyce zamandan beri görüşemediğimiz için unuttunuz.
Vedat, adeti üzerine latife etmeğe çalışıyordu. Fakat çehresi karışıktı. Sözleri dudaklarından
dökülüyordu. Mebrure'nin saçlarını okşadıktan sonra çekingen bir tavırla :
Ne vakitten beri sizi görmek istiyordum, dedi, bir türlü çaresini bulamadım. Demin çarşıdan
geçtiğinizi gördüm. Gizlice peşinize takıldım. Adi bir sokak çapkını gibi sizi takip ettim. Allahtan
buraya saptınız. Bu, ne hazin vaziyet değil mi Lamia Hanım?. Biz ki hemen hemen kardeş
olmuştuk.

Vaka gününden sonra ilk defa birbirlerini görüyorlardı. Lamia, hem seviniyor, hem korkuyordu.
Vedat, onun endişeli bir tavırla sık sık etrafına baktığını görerek :
Sizinle burada konuşmak iyi bir şey değil, dedi, fakat ne çare ki ben, buna mecburum. Hem zaten
olan oldu. Ne yapsak bu iftiradan kurtulamayacağız. Şu yoldan dönelim mi?
Lamia, tereddüt ediyor:
Söyleyeceğiniz uzun mu Vedat Bey? diye soruyordu.
Genç adam, ısrar etti:
Her halde üç beş dakika serbest konuşmamız lazım.
Vedat'ın gösterdiği ince yol boş bir tarlaya çıkıyordu.
Papatyalar, gelinciklerle dolu otların arasında bir fakir çoban çocuğuyle üç beş kişiden başka bir şey
görünmüyordu.
Vedat, biraz evvelki sözleri tekrar ederek:
Evet Lamia Hanım, dedi, biz ki hemen hemen kardeş gibi olmuştuk. Son zamanlarda size seyrek
uğramamın asıl sebebi Makbule değildi. Dayımın benimle olan ahbaplığınızı hoş görmediğini
biliyordum. O gün kendi kendinize evime uğramak ihtiyatsızlığında bulunmanız canımı sıkmıştı.
İhtimal, hatırlarsınız. Dayım belki merak eder bahanesiyle hemen eve dönmenizi istemiştim.
Bunları kendimi günahsız göstermek için söylemiyorum. Ne de olsa bundan ben mesulüm. Dayımı
görmek, ona hakikati olduğu gibi anlatmak istedim, benimle görüşmeyi reddetti. Uzun bir mektup
yazıp gönderdim. Mektubu açılmamış olarak iade etti. Hülasa, sizi müdafaa etmek için hiç bir çare
bulamadım. Bu on
gün içinde ne kadar ıstırap çektiğimi tahmin edemezsiniz.
Lamia, hüzünle gülümsedi:
Ne yapalım Vedat Bey. benim talihim efendim, dedi.
Genç adam, korka korka sordu :
Şimdi ne yapmak, nereye gitmek fikrindesiniz?
Birkaç güne kadar istanbul'a gideceğim Vedat Bey. Tabii artık Kütahya'da kalamam. Kemal
Bey de zaten böyle istiyor. İstanbul, kendi halinde yaşamak isteyenler için daha müsait bir memleket
değil mi efendim?. Annemin bir ihtiyar sütninesi vardır. Galiba Beylerbeyi taraflarında bir yerde
oturuyor, eğer sağsa ona yakın bir yerde oturacağım. Babamdan kalan birkaç kuruş maaşımla
kendimi ve çocuğumu idareye çalışacağım.. Hatta mümkün olursa çalışacağım Vedat Bey. Ben, çok
sıkıntı çektiğim için artık korkmuyorum. Emin olunuz ki tahmin ettiğinizden ziyade sakinim. Hatta
İstanbul'u tekrar göreceğimi düşününce içime bir tatlı heyecan bile geliyor.
Eliyle Mebrure'nin başını okşuyor, gözlerinde mahzun bir gülümseme ile uzaklara bakıyordu :
Artık çocuğum için yaşayacağım. O, mesut olursa ben ziyan olduğuma acımayacağım.
Vedat, onu bu kadar sakin ve mütevekkil gördüğüne hayret ediyor, hatta biraz asabileşiyordu :
Çok şey gördünüz, dedi, fakat emin olunuz ki siz daha hayatı tanımıyorsunuz. Daha gençsiniz.
Mesut olabilirsiniz. Hatta kim bilir belki tekrar.
Lamia, kaşlarını çatarak :
Rica ederim Vedat Bey. diye kekeledi. Vedat, bu tavırdan ürkmeyerek :
Dinleyin Lamia Hanım, dedi, vaktimiz dar. Uğradığmız felakette benim de bir mesuliyet payım bulunduğunu unutmamak lazım.
Sizin mi? Niçin?
Görünüşte değil, fakat hakikatte öyle. Ne olursa olsun kocanızdan ayrılmanıza ben sebep oldum.
Her namuslu erkek gibi bunu tamir etmek lazım. İstemeden sebep olduğum felaketi tamir için
benimle evlenmenizi teklif ediyorum.
Lamia, hafif bir feryat kopardı, ellerini kıpkırmızı kesilen yüzüne kapayarak :
Ne söylüyorsunuz Vedat Bey?. Bu, olacak iş mi? dedi.
Vedat, sert ve ciddi:
Namuslu insanlar için bu iş daima böyle olur, dedi.

İmkan yok Vedat Bey. Namuslu erkek böyle yapar diyorsunuz. Sorarım size: hiç kabahati
olmayan namuslu bir erkeğin bu kadar büyük fedakarlığını bir kadın nasıl kabul eder, rica ederim.
Artık ayrılalım Vedat Bey. İnsaniyetiniz için size teşekkür etmeyi unutmuyorum. ..
Lamia, onunla daha fazla konuşmak doğru olmadığını hissediyor, gitmeye hazırlanıyordu. Vedat,
buna mani oldu :
Lamia Hanım, dedi, ihtimal, sizi bir daha göremeyeceğim. Birkaç gün sonra İstanbul'a
gideceksiniz. Bu işi mutlaka halletmemiz lazım. Rica ederim teklifimi kabul etmenize ne mani var?
Söyledim ya Vedat Bey. Fedakarlık istemiyorum.
Ya bu, benim için fedakarlık olmayacaksa. Ya mesut bir aile yuvası kurmayı ümit ediyorsam.
Benden elbette daha iyi bir kız bulabilirsiniz Vedat Bey.

Ya ben sizi bulabileceğim kızların hepsine tercih ediyorsam, ya ben sizi seviyorsam?.
Lamia, ne yapacağını, ne söyleyeceğini bilmeyerek titriyor, önüne bakıyordu.
Vedat, daha sakin ve ciddi devam etti :
Mademki bu kadar söyledim; bitireyim: siz, benim üstümde çok büyük bir tesir hasıl ettiniz Lamia
Hanım. Dayımın karısı olduğunuz müddetçe bunu kendi kendime karşı da sadece bir tesir diye izah
ediyordum. Fakat mademki bu vaka başımıza geldi; artık bunu gizlemek için bir sebep
göremiyorum. Şimdiden bana söz veriniz. Yakında İstanbul'a döndüğüm zaman evleniriz.
Benim hafif bir adam göründüğüme bakmayınız. Sizi elimden geldiği kadar mesut etmeğe çalışırım.
Lamia, derin derin düşünmeğe başlamıştı. Korkak bir gülümsemeyle :
Bana karşı böyle bir hissiniz olması daha büyük bir mani değil mi Vedat Bey? dedi, benim fazla
tahsilim yok. Fakat uğradığım felaketler üzerine çok düşündüm, bazı şeyleri çok iyi anladım. Size
öyle bir kadın lazım ki, sizi sevsin Vedat Bey. Olduğunuz kadar sevsin.
Peki. Bir gün ümit edemez miyim ki!. Lamia, şüphe ile başını sallayarak cevap verdi :
Ya ben daha evvel başkasını sevdimse. Ya benim kalbimde artık kimseye verecek bir şey
kalmadıysa?.
Bu beklenmez cevap, doktoru evvela sarsar gibi oldu. Fakat sonra kendini toplayarak :
Ya ben de. Öteki kocanızdan fazla bir şey istemezsem?.
İmkan yok Vedat Bey. Ben zaten ona da pişmandım. Durup dururken iyi bir insanı zehirledim.
Hem siz o insanlardansınız ki bir kadın, yahut bir genç
kız, sizi sevmeden evlenirse günah ve yazık olur. Görüyorsunuz ya ne kadar açık söylüyorum. Şimdi
artık size Allahaısmarladık diyeceğim Vedat Bey.
Peki Lamia Hanım. Fakat İstanbul'a geldiğim zaman sizi görmeme müsaade edecek misiniz?
Niçin açık söylemeyeyim? Ben, hala ümidimi kesmiyorum.
Sizi bir arkadaş gibi yine göreceğim.
O halde bir iki haftaya kadar görüşürüz.
Nasıl? Sizin için yakında İstanbul'a gitmeğe ihtimal var mı?üstüne düşmüş olsaydım şimdiye kadar da gitmiş olurdum.
iki arkadaş gibi birbirlerinin ellerini sıktılar. Vedat, Mebrure'yi kucağına alarak tekrar tekrar
yanaklarından öptü ve ayrıldılar.

Anadoluhisan, bir Haziran
Pancurlarım kapalı, odam gece gibi karanlıktı. Bir saatten beri piyanonun yanındaki koltuğun içinde
uyuşup kalmıştım. Hiç bir şey düşünmüyordum, hiç bir şey hissetmiyordum. Odam gibi beynime ve
kalbime de durgun bir karanlık çökmüştü.
Birdenbire kapım açıldı. Cavidan, bir rüzgar şiddetiyle içeri girdi. Beni o halde görünce hafif bir feryat
ve hiddet çığlığı kopardı.
Ne yapıyorsun Kenan?. Ben seni giyinmiş sanıyordum. adeta benimle eğlendiğine inanacağım
geliyor. ..
Cavidan, hazırlanmış, hatta çantasıyle şemsiyesini bile almıştı. Kapıdan giren parlak ziya sütunu
içinde hareketleri daha canlı görünüyor, sesi daha kuvvetli bir ihtizaz alıyordu. Bir zamandan beri
bana tuhaf bir hal arız oldu. Bazı böyle sessizlik ihtiyacını derin derin duyduğum, varlığımı mutlak bir
adam sükunu içinde gömüp mahvetmekten zevk aldığım saatlerde sese hiç tahammül edemiyorum.
Beynimin içinde gizli bir yara var gibi. En güzel ses bile bu yarayı incitip sızlatıyor.
Kendimi toplamağa çalışarak ayağa kalktım.
Biliyorsun ki hiç bir zaman bilerek seni üzmedim Cavidan. Temin ederim ki gayriihtiyari
oluyor, dedim.


Cavidan, doğrudan doğruya cevap vermedi : y Of, ne karanlık bu oda. diye şikayet ederek
pencereye yürüdü, kollarının sert hareketleriyle camlan, pancurları açmağa başladı.
Başını çevirmeden benimle konuşuyordu :
Çok şükür hasta değilsin. Yalnız müzmin bir tembelliğin var. O kadar. Hani insan içinden
kaçan, mağaralara kapanıp çile dolduran dervişlerin tembelliği. Fakat. Ooof, bu pancurlar da ne
ağır. Elimi acıttı.
Müsaade et, ben açayım.
Yok, yok, rahatsız olma. Ne diyordum. Bu, müzmin bir tembellik. Bunu itiraf etmek güç.
Onun için buna daha şairane, daha sanatkarane bir şekil, adeta bir deha hastalığı şekli veriyorsun.
Fakat deha hastalığından bahsetmek için evvela dahi olduğunu kati olarak ispat etmeli, değil misin?.
Sanatından şüphe ettiğim için bunları söyledim zannetme. Biliyorsun ki ona herkesten ziyade
itimadım var. O itimadı daha kaybetmedim. Keşke bu itimat bende olduğu kadar münekkidlerde
de olsa. Mesela Siyah Yıldızlar için o kadar acı bir tenkid makalesi yazan münekkide. Herkes
seni methederken bu adam, şöyle söylemişti; aynen aklımdadır : Siyah Yıldızlar, şüphesiz yüksek
eser. Fakat acaba onu bu yükseklere dehanın kanatları mı çıkardı? Yoksa muvakkat bir heyecandan
aldığı hızla bir havai fişeği gibi bir defaya mahsus olarak mı havalarda yükselip parladı? Bunu
Hüseyin Kenan'ın müstakbel eserleri gösterecek. Birçok yarım sanatkarlar vardır ki ömürlerinin
bazı saatlerinde fevkalade adamlar hissini verirler, fakat bir zaman sonra nam ve nişan bırakmadan
sönüp giderler. Siyah Yıldızlar, şüphesiz güzel Ve yüksek bir eser. Fakat öyle mütereddit ve dağınık
yerleri, öyle nispetsiz parçaları var ki bir dehadan ziyade bir maraz eseri olmasından beni şüpheye
düşürüyor. Bu makale
için o vakitler çok canım sıkılmıştı Kenan. Fakat zaman geçtikçe münekkide hak vereceğim geliyor.
Siyah Yıldızlarm üstünden üç seneye yakın bir zaman geçti. Hiç bir yeni eser veremedin.
Vermeğe de niyet ve hevesin yok gibi.
Karımın bu sözleri beni açık pencerelerden giren Boğaz rüzgarından, denizde yıkandıktan sonra serin
ve hareli pırıltılarla odama akseden öğle güneşi aydınlığından ziyade canlandırdı. Gülmeğe başladım :
itiraf et ki evlendiğimizden beri çalışmak için ne vakit, ne de müsait bir yer bulamadım, dedim.
Cavidan, dudaklarını bükerek :
Güzel bahane, diye cevap verdi, hem öyle diplomatça bir buluş ki beni de az çok mesul ediyor.
Öyle ya, iki seneye yakın bir zaman seyahat ettik. Seni rahat bırakmadım, daima meşgul ettim.
Hatta belki sana ilham da veremedim.
Karım, heyecanlarını, zaaflarını gizlemekte çok mahirdir, en büyük vakaları daima mağrur bir sükun,
lakayt bir istihfafla karşılar. Böyle olduğu halde bugün hemen hemen benimle kavgaya hazırlandığını
hissediyordum.
Böyle söyleme Cavidan, dedim, bilirsin ki büyük felaketler gibi fazla saadet de sanatkarları çok
kere akamete uğratır.
o, daha büyük bir asabiyetle sözümü kesti:
Fakat saadet derken niçin öyle acı acı gülümsüyorsun? insan, adeta kinaye söylediğine inanacak.
Ben mi gülümsedim Cavidan?. Ben mi gülümsedim?
Hayretle karımın yüzüne bakıyordum. Bu acı acı gülümseme bugün nedense çok sinirli olan
Cavidan'm bir vehminden mi ibaretti, yoksa ben sahiden hiç farkında olmadan, istemeden böyle acı acı gülümsemiş miydim? Katiyen bilmiyorum.
Sözü uzatmak, karımla uzun bir münakaşaya girişmek için hiç arzu duymuyordum. Gayet sakin bir
sesle :
Maksadımı yanlış anlama rica ederim, dedim, bilirsin ki sanat en ziyade sükun ve yalnızlık içinde
doğar. Başkalarını bilmem, fakat benim için böyle. Hayatımız mesut, fakat biraz fazla gürültü ve
hareket içinde geçti. Şimdi artık İstanbul'a yerleştik. Göreceksin ne kadar ciddi çalışacağım. Her
halde henüz bitmediğime, ölmediğime emin ol Cavidan. Ben Siyah Yıldızlar dan çok daha güzel
eserler vücuda getireceğim.
Bu sözleri sert bir kanaatle söylemiştim. Dünyada her şeye tahammül ediyorum. Fakat
sanatkarlığımdan şüphe edilmesine asla.
Cavidan, birdenbire tavrını değiştirmedi. Fakat : Bilmem. Bakalım. Ben de öyle temenni ederim.
derken yumuşadığını, yeniden bana inandığını hissediyordum.
Haydi Kenan. Çabuk hazırlan. Vakit geçiyor.
Bugün mutlaka Ada'ya gitmek lazım mı?
Tabii değil mi?. Söz verdik.
Evet amma. Vücudumda bir kırıklık var. Telefon etsek, bir mazeret göstersek olmaz mı?
İmkanı yok.

Hem daha doğrusu, ben bugün işe başlamak istiyorum.
Ona ne şüphe. Biraz evvel başlamıştın bile. Demin odaya girdiğim zaman seni ne büyük bir
faaliyet içinde buldum. Öyle değil mi?
Eğleniyorsun, fakat haksız. Zihnim tamamiyle eserimle meşguldü. Her sanat eserinin böyle bir
hazırlık devresi yok mu?
Artık tamamiyle canlanmıştım. Ben, bazı durgun ve
yorgun zamanlarda dünyanın en iradesiz, en biçare bir adamıyım. Minimini bir çocuk bile beni
istediği yere çeker, götürür. Fakat hafif bir heyecanlan canlandığım vakit iş değişiyor. Tavırlarım,
hareketlerim, sözlerim büsbütün başka bir ahenk ve şiddet alıyor. O vakit dayanılmaz bir kuvvet
olduğunu hissediyorum.
Cavidan'ı kandırmakta güçlük çekmedim, bensiz olarak Ada'ya gitmeğe razı oldu. Evlendiğimizden
beri ilk defa birbirimizden ayrı bir gece geçireceğiz.
Bu kısa ayrılık bana eski yalnızlık günlerimi hatırlatıyor. O hayatın birçok acıları, mahrumiyetleri
vardı. Fakat güzel yerleri de yok muydu?
Akşam üstü kendi kendime uzun bir gezinti yaptım. Sahili takip ediyordum. Kah boyaları solmuş,
kafesleri dökülmüş eski yalılar arasındaki dar sokaklardan geçiyor, kah deniz kenarına çıkıyordum.
Bu saatlerde buralarda dolaşmak insana tuhaf duygular veriyor. Yüksek duvarlarının yıkık
taşlarında yosunlar, dikenler bitmiş eski kale bedenleri gibi, viran yalılar gölge ve sükun içinde
uyumuş. Uzun, karışık dehlizlere benzeyen bu dar sokaklara hemen günün yarısında karanlık
basıyor. İnsan, bir gece vakti metruk bir eski zaman memleketinden geçmiş gibi oluyor. Ruhumuz
eskimiş, geçmiş günlerin hüznüyle dolup taşıyor. Sonra, hiç beklemediğimiz bir yerde bir geçit
açılıyor. Karanlığa alışmış gözlerimize ışıktan kamaşmış gibi görünen parlak bir deniz kenarına
çıkıyorsunuz. Karşı tepeleri renkli bir aydınlığa boğan, uzaktaki İstanbul'un camlarını elmas
yığınları gibi pırıldatan son güneş ışıklarından hafif akıntılı sulara sürünürcesine uçan martılara
kadar her yer canlı ve şen.
Böyle devam ederken Boğazı çinin bu Anadolu sahiliyle kendi hayatım ve ruhum arasında
mukayeseler yapmakla eğleniyorum. Ne kadar biribirimize benziyorduk.

Geçmiş günlerimi de tıpkı böyle görüyordum. Ya durgun, meyus, ümitsiz bir ölüm karanlığı ve
hareketsizliği; yahut da müfrit bir teheyyüç, çılgın, sarhoş bir şenlik. Bunun ikisi arasını bulamamış,
başka insanlar gibi ruhuma bir karar, mutedil bir saadet temin edememiştim.
Güneş batmış, deniz büsbütün sönmüştü. Nereden geldiğimi bilmiyordum. Köhne bir rıhtımdan
geçiyordum, taşların bazıları kopmuş, atlamadan geçilmeyen yarıklar meydana gelmişti.
Birdenbire suların canlandığını, tatlı sesler çıkararak taşlarda çırpındığını gördüm. Başımı çevirdim.
Arkamdaki iskeleye bir Şirket vapuru yanaşıyordu. Akşamın sükutu içinde tiz bir çocuk sesinin
Paşabahçe diye haykırdığını işittim.
Olduğum yerde duraklamıştım. Paşabahçe. Ömrümde pek az söz beni bu kadar müteessir etti.
Paşabahçe. Benim zavallı Kınalı Yapıncak'm doğduğu, büyüdüğü yer, uzak memleketlerde gözlerinin
bir hazin ısrarla gördüğü çocukluk rüyası.
Bu mahzun akşam saatinde kalbimin bir yara gibi sızladığını hissediyordum. Kınalı Yapıncak'm evi
acaba hangisiydi? Acaba hangi taşların üstünde oynamıştı?
Bunu öğrenmek bende bir kuvvetli arzu halini aldı. Öyle sanıyordum ki Kınalı Yapıncak'm oturduğu
yalıyı keşfedersem fevkalade bir şey olacak, onun kısa etekleriyle, sarı saçlarıyle, güzel çilli yüzüyle
bana doğru geldiğini göreceğim. Ah Kınalı Yapıncak. Birbirimizi artık hiç görmeyeceğiz. Fakat
seni dünyada tesadüf etmediğim en güzel, en temiz bir şey gibi hatırlayacağım. Sanatım bana çok
saadet verdi Kınalı Yapıncak. Fakat hiç birisi senin bıraktığın hatıraya benzemedi.
Kayaların arasmda çıplak bacaklı bir ihtiyar balıkçı dolaşıyordu. Şüphesiz, eski bir yerli olacaktı.
Acaba

Lamia'nın babasını sorsam bilir miydi? Akla gelen bu münasebetsiz şeye kendim de güldüm.
Hakikaten ben, gittikçe çocuk oluyordum.
Gece olmuştu. Hayli yorulmuştum. Karadan dönmek imkansızdı, iskeleden bir sandala atladım.
Arasıra başımı çevirip bakıyordum. Paşabahçe yavaş yavaş uzaklaşıyor, karanlığa karışıyordu. Fakat
ben, Kınalı Yapmcak'ı aklımdan çıkaramıyordum.
Bu üç seneye yakın bir zaman içinde Lamia'yı birçok defalar hatırlamıştım. Fakat hiç bir zaman onu
bu kadar tam olarak ruhumun içinde bulamamıştım. Gözümün önünde en küçük manalarını, en gizli

çizgilerine varıncaya kadar bütün tafsilatıyle çehresi, kulağımda sesi titriyor. Dudaklarımda hemen
hemen nefesini, burnumda saçlarının kokusunu buluyordum. Onu bu kadar tam olarak nasıl
muhafaza etmiştim?
Evet, ben, Kınalı Yapmcak'ı bu üç sene içinde birçok defalar hatırlamıştım. İtiraf edeyim ki, ona
ettiğim fenalık beni en mesut, en tatlı saatlerimde zehirledi. Kendime hak vermek için kuvvetli
sebeplerim vardı : Kınalı Yapıncak basit bir çocuk diyordum, bu tarzda felaketler bu kabil ruhlar
üzerinde zannettiğim kadar büyük tesirler yapamaz. Biraz müteessir olduysa bile her halde
unutmuştur. ihtimal, şimdi gayet mesuttur .. Bu mantık, beni tamamıyle tatmin etmese bile her
halde mütemadiyen üzülmeme mani oluyordu. Sonra, insan hisleri zamanla aşmıyor, kuvvetini
kaybediyor. Hayatın daha başka meşgaleleri var. Hele benim gibi gürültülü bir hayat yaşayan bir
sanatkarın. Fakat şu var ki Lamia'nın mesut olduğuna kendimi inandırdığım halde hiç bir zaman
ona dair bir şey sormağa, öğrenmeğe cesaret edemedim.


Sandalın bir köşesinde gözlerimi kapamış, kendimi bir deniz gibi, her yandan saran hatıralara
terketmiştim.
O yaz rüyasının bende umduğumdan fazla izler bıraktığını şimdi anlıyordum. Cavidan'la beraber
geçirdiğim bu iki buçuk senenin saadetini inkar edersem nankörlük olur. Şen ve bahtiyar
yaşıyorduk. Seyyah kuşlar gibi her mevsimi bir memlekette geçiriyorduk. Dostlarımız,
bahtiyarlığımıza haset ediyorlardı. Fakat hangi memlekette olursak olalım, her yaz, tam bu
mevsimde, içimde müzmin bir hüzün sebepsiz bir yaşamak yorgunluğu uyanıyordu. Çalışmaktan
nefret ediyordum, yaşamaktan usanıyordum. Kalbimde bilinmez bir şey hasreti, bilinmez bir yerin
daüssılası vardı. Neyi istiyordum, neresini düşünüyordum? Bunu anlamaktan, bu hisleri fazla tahlil
etmekten kendim de korkuyordum. Bu gizli buhran devam ettiği müddetçe kanmı kendime yabancı
hissediyordum. İçlerinde yaşamaktan o kadar zevk aldığım şık, kibar, zarif dostlarımızı terzi
mankenleri gibi ruhsuz görüyor; her hallerine, her sözlerine gizli gizli asabileşiyordum.
Bana bir köhne Şem'i Dede'yi, bir mazlum Keremi, bir. manasız Kınalı Yapıncak'ı düşünmek
daha tatlı geliyordu. Kibar, sık eğlenceli bir hayata kavuştuktan sonra, mahruz günleri düşünmek
anlaşılmaz bir ruh süfliliği. Fakat ne yapalım ki böyle.
Bu gece Lamia'ya ait olan hatıralarımda bir hususiyet daha farkediyordum. Biçare çocuğun kendisi
gibi hatıra ve hayali de insana en acı ve bedbaht saatlerinde yakın bulunuyordu. Bir defa italya'da bir
araba kazası geçirmiş, birkaç gün bir hastanede epeyce ıstırap çekmiştim. O vakit kabuslarımın içinde
hep onunla konuşmuş, hep onunla meşgul olmuştum. Sonra annem öldüğü vakit de öyle.. Ben,
annemin öldüğü bir gece Grand
Operanın holünde haber almıştım. Birdenbire etrafımızdaki ziyaların nasıl söndüğünü, dünyanın
nasıl başıma yıkıldığını unutamayacağım. Yaralı bir hayvana dönmüştüm. Yuvarlanmamak için bir
duvara dayanıyor, telgrafı avucumun içinde buruşturuyordum.
Cavidan, biraz uzakta dostlarımızla konuşuyordu, dudaklarında muhteşem ve biraz lakayt tebessümü
vardı. Bu dakikada yapılacak en doğru şey, onu bir vesile ile oradan ayırmak, arabamıza atlayarak
otele dönmekti. Fakat ben, böyle yapmadım. İçimde birdenbire bir başka korku doğmuştu. Bana öyle
geliyordu ki, Cavidan ye'simin derecesini anlayamayacak, manasız teselli sözleri söylecek, sabır
tavsiye edecek. Hatta ihtimal, ağlayacak. Fakat bunları benim istediğim, beklediğim göz yaşlan
olmayacak. Bu, belki sebepsiz, haksız bir korkuydu. Fakat bir türlü onu kalbimde yenemedim.
Kendi kendime oradan kaçtım. Bir odaya kapanarak inleyip ağlamakla geçirdiğim o gecede tuhaf
değil mi beni yalnız Lamia teselli etti. Öyle zannediyordum ki, bu gece onu yarım saat görmek
mümkün olsa, başımı birkaç dakika onun göğsüne koysam ıstıraplarım kesilecek, bu ölüme daha
metanetle tahammül edeceğim.
Cavidan darılmıştı. Ertesi gün, niçin kendisine haber vermeden operadan kaçtığımı sordu. Büyük bir
sükunetle ona kara haberi verdim.
Bu matem gecesinin yüzümde bıraktığı izleri o vakit farketti.
Cavidan, bu ölümün beni ne kadar derinden derine sarstığını belki anlamadı. Fakat terbiyeli,
vazifeperver bir insan gibi hareket etti, matemimize nazik bir hürmet gösterdi.
Sandal, yalımızın rıhtımına yanaşmcaya kadar bu tahayyüllerden kendimi kurtaramadım. Yorgun
olmama


rağmen yemek yemek istemiyordum. Erkenden odama çekildim. Yalıda bu gece mahzun bir
yalnızlık vardı.

Cavidan'ın dadısı Dilnüvaz kalfa bana kahve getirmişti. Odadan çıkacağı vakit gülümseyerek :
Galiba gönderdiğinize pişman oldunuz, dedi, pek yalnız kaldınız.
Ben de güldüm :
Evet, öyle oldu. Yalnız kaldım, dedim. İhtiyar kadın : Allah daha uzun ayrılıklar göstermesin.
diye dua ederek odadan çıktı.
Karımla daima beraber yaşamıştık. Evlendiğimiz günden beri bir gece birbirimizden ayrılmamıştık.
Her evde, her ailede tesadüf edilen ufak tefek kırgınlıklar istisna edilirse, ciddi surette hiç birbirimizi
incitmemiştik.
Fakat şunu gizleyemeyeceğim ki, ben bu yalnızlık hissini daima çok duymuştum. Cavidan'ı
seviyordum. Sevmemek için hiç bir sebep yoktu. Etrafımızdakiler bizi aile saadetinin modeli
addediyorlardı.
Hakikaten de öyleydi. Fakat ruhumun gizli bir köşesi vardı ki, karım hiç bir zaman oraya
giremeyecekti.
Ben, doğuştan münzevi ve vahşi bir adam olduğum için mi bu öyle oluyordu? Yoksa ayrı ayrı
muhitlerde başka türlü yaşayarak yetiştiğimiz için mi? Bunu tahlile çalışmaktan daima korktum.
Hatta bu ruh yalnızlığını bile kendi kendime itiraf etmedim. Bu gece yalnızım. İki buçuk seneden beri
ilk defa birbirimizden ayrılıyoruz. Aramızda iki saatlik bir mesafe yok. Ayrılalı altı saat bile olmadı.
Buna rağmen kendimi Cavidan' dan o kadar uzak buluyorum ki. Hatta yalnız ondan da değil. İki
buçuk senelik kendi hayatım da bana bir başkasının, bir yabancının uzaktan görülmüş, bir romanda
okunmuş sergüzeşti gibi görünüyor.
Bir aralık bu düşünceleri derinleştirmekten, bu karanlık duygulara kendimi fazla kaptırmaktan korktum. Eserimle meşgul olmak istedim. Fakat bu
biçare eser iki buçuk seneden beri zihnimde bir ölü gibi cansız, soğuk yatıyor. Evet, keşke bu gece
Cavidan'ı bırakmasaydım. Vakit geçirmek için aklıma bir çare geldi : Çoktan beri ihmal ettiğim bazı
dostlara mektup yazmak. Fakat düşündüm ki, bunlar adi, soğuk merasim sözlerinden ibaret kalacak,
sözlerim düşündüğüm ve duyduğum şeylerin büsbütün aksi olacak.
İki buçuk sene manasızlıklar içinde, kuklalık ettiğim yetişmiyormuş gibi bu geceyi, kendi kalbimle
yalnız kaldığım bu tek geceyi de böyle ziyan etmek doğru değil. Benim dertleşmeğe, kalbimi bütün
çıplaklığıyle göstermeğe ihtiyacım var. Bu iki buçuk sene içinde bu kadar insan tanıdım. Yüzlerce
dostum var. Bunların içinde mesela bir biçare.Şem'i Dede kadar beni anlayacak kimse yok. Şu
halde bu mektubu kendi kendime yazayım. dedim. Yazıhanemin gözünden bir deste kağıt çektim.
Bu satırları karaladım.
Vakit hayli gecikti. Artık yatmalı. Fakat yatmadan evvel yapılacak küçük bir iş var. Bu manasız
mektubun kağıtlarını birer birer yakmak. Bir daha böyle çocukluklar yapmamak için kendi kendime
söz vermek.
iki Haziran
Bugün geç uyandım. Cavidan'ın ancak akşama doğru geleceğini tahmin ediyordum. Hava güzeldi,
öğleden sonra, yalıdan çıktım. Niyetim bir saat kadar Küçüksu taraflarında dolaşmak, sonra eve
dönerek katiyen çalışmağa başlamaktı.
Heyhat ki, yine sersemliğim tuttu. Çamlıca'ya doğru bilmediğim yollara saptım, bitip tükenmez
yokuşlardan çıktım. Tarlalar, bahçeler arasında saatlerce yürüdüm. Öyle ki, yorgunluktan bitap bir
halde yalıya döndüğüm vakit ortalık kararmıştı. Cavidan sitem ederse yabancı yollarda
kaybolduğumu söyleyecektim.
Bahçede Dilnüvaz kalfayı gördüm. İhtiyar kadın endişeli bir tavırla :
Küçük hanım gelmedi, dedi. Size bir telgraf var. Galiba ondan. Siz gittikten yarım saat sonra
geldi.
Telgrafı açtım. Cavidan'dan geliyordu : Ayşe Hanımefendi bu gece beni bırakmıyor, senin de
mutlaka gelmeni istiyor, bekliyoruz.
Dilnüvaz kalfa, merakla yüzüme bakarak : Bir şey yok ya inşallah? diyordu.
Hayır. Bu gece de bırakmamışlar, dedim. Bu saatten sonra benim Ada'ya gitmeme imkan yokr
tu. Hemen cevap verdim. Gündüz evde olmadığım için telgrafı şimdi aldığımı söyledim, beni mazur
görmelerini rica ettim.
Bu halde bu gece de Cavidan'dan ayrı kalıyorum.
Dün gece kendi kendime yazdığım mektubun son satırlarında bu kağıtları yırtmak, artık uyumak
istediğimi söylemiştim. Kağıtları yırtmağa muvaffak olamadım, onları yazıhanemin bir gözüne
kilitledim. Uykum ise hiç yoktu. Karanlıkta yalının bahçesine indim. Saatlerce denizi, karşı sahillerin
sönük ışıklarını seyrettim.
İçimde müphem, karanlık bir hicran vardı .Yeni hayatımdan ilk defa kendime şikayet ediyordum.
Neyim eksikti? Şeref, şöhret, para, hatta aşk. Öyle ya, aşk. Mademki karımı seviyordum. Mademki
karımın her türlü meziyetlere sahip bir kadın olduğunvı herkes tasdik ediyor.


Bu müphem, karanlık hicranı tahlil etmekten korkuyordum. Kendilerinde şifasız bir hastalık
bulmaktan korkan doktorlar gibi.
Kalbimi tatmin için muhakemeler yürütüyor, mantıklar yapıyordum. Kendi kendime diyordum ki :
Eski sefil hayatımın bir kısmı istanbul'da geçmişti. Burada ben, çok ıstırap çektim. Şimdi
İstanbul'a yine dönüyorum. İhtimal, bu eski ıstırap hatıraları gizli gizli ruhumun içinde canlanıyor.
Eski acılarımın son bakiyelerini çekiyorum.
Müphem düşünceler içinde geçen saatler insanı vücut yorgunluklarından ziyade eziyor. Dün gece
odama döndükten sonra yük altında bunalmış bir hamal kadar baygın uyudum.
Gözlerimi açtığım vakit odada bir hafif kanat sesi vardı. Pancurları kapalı olduğu için ışık girmiyor,
odanın loş havası içinde ince bir gölge çırpmıyordu. Derhal anladım. Açık soba borusu deliğinden bir
kuş yavrusu girmişti. Biçareyi sıkıntıdan kurtarmak için pencerelerden birini açmak kafi idi. Fakat bu
kuşu yakalamak, birkaç dakika elimde sevmek için haşarı bir çocuk hevesi duydum. Çırpınmaktan
halsiz kalmıştı. Beni fazla uğraştırmayacaktı. Camlardan birini sürdüm. Pancurları hafifçe araladım.
Zavallı hayvan, kendini bu aralıklardan görünen ziyaya doğru attı. Bu ümitten bir türlü ayrılamıyor,
son takatiyle çırpmıyordu. Hemen elimi uzatıp kanatlarından yakaladım. Fakat boynu pancurun
aralıklarına sıkışmıştı. Daha ziyade uğraşırsam öleceğini düşündüm. Hemen pancuru açtım. Elimde
biçarenin birkaç sarı tüyü kaldı.
Hiç münasebeti yokken yine Kınalı Yapıncak'ı düşünmeğe başlamıştım. Neden bu çocuğu bugünlerde
bu kadar sık sık hatırlıyordum?
Bununla beraber bende yalnız onu değil, bütün eski
şeyleri hatırlamağa bir istidat var. Nasıl ki, bugünkü gezinti de öyle olmuştu. Küçüksu'dan dönerken
uzakta görünen ağaçlıklı bir yol ağzını birdenbire Bozyaka yollarından birine benzetmiştim. İçimden
öyle geldi ki, bu yolu takip edersem oraya daha fazla benzeyen şeylere tesadüf edeceğim. Akşama
kadar tenha yollarda, yorucu yokuşlarda dolaşmama, Çamlıca'nın ta arka taraflarında bilmediğim bir
yere gitmeme sebep bu oldu.
Cavidan'm bu gece dönmemesine canım sıkıldı. Yahut hiç olmazsa telgraf, vaktinde elime geçmiş
olsaydı, ben Ada'ya gitmiş olurdum.
Dün gece, kendi kendime yazdığım mektubu yırtmak istememe sebep vardı: Kendi kendimle
konuşmak istemiyordum. Bu hasbıhalin önünü alamamaktan, karım eve döndükten sonra da ona
devam etmekten korkuyordum.
Bu geceyi keman çalmakla geçirmek istedim. Aklıma hep eski manasız şeyler geldi. Vaktiyle Şem'i
Dede'nin neyinden kulağımda kalmış havalar, çocukluğumda tekkede dinlediğim ilahi parçalan,
sonra Lamia'nın ninnisi.
Nihayet, anladım ki, kuvvetli arzuya mukavemet mümkün olmayacak. Yazıhanemin önüne geçtim,
dün geceki mektup kağıtlarını çıkardım. Onlar, bir ruznamenin ilk sayfaları olacak. Bunda çok
tehlike var, biliyorum. Bir kere Cavidan'a söylemediğim birçok şeyleri ona söyleyeceğim.
Hayatımıza, daha fenası ruhumuzun hayatına bir aydınlık girecek.
Sonra, okuduğum müphem, karanlık hicranları, o bilinmez şeyler daüssılasını tahlile başlamaktan
kendimi alamayacağım.
Nihayet, kendi kendimle yapacağım bu açık hasbıhal, acaba bugünkü saadetim hakkında bana
şüpheler vermeyecek mi?
Harfi harfine aklımdadır. Evlendiğimiz gün karımın akrabalarından bir ihtiyar hanımefendi şöyle
demişti : Altmış yaşındayım. Şimdiye kadar çok şey gördüm. Fakat birbirine bu kadar yakışan bir
çifte tesadüf etmedim. Bu çocuklar birbirlerini çok sevecekler.
Ondan sonra aynı teraneyi yüzlerce ağızdan işittim. Herkes, bizim birbirimizi çok sevdiğimize derin
surette inanıyordu. Öyle ki, bu aşka ben de inanmağa başladım. Aylarca kendimi çılgın bir aşık
sandım.
Cavidan'ın görünüşte hiç bir kusuru, hiç bir eksiği yoktu. Bir kere güzeldi. Hem de muhteşem bir
surette güzel. Bir halk tabirince bir gören, bir daha görmek için başını çeviriyor ona hayret, bana
hasetle bakıyordu. Sonra zeki, zarif, terbiyeli bir kadındı. Bildiklerimiz onu nadir bir kemal numunesi
olarak zikrediyorlardı.
Senelerce ben de bu meziyetlere hayran oldum. Hatta yine de öyleyim. Fakat bu saatte artık kendi
kendimden gizlemeğe muktedir değilim. Ne bu muhteşem güzellik, ne bu hayret verici meziyetler
beni tamamıyle tatmin etmedi, ruhumu doyurmadı.
Karım güzeldi. Gözlerim ona baktıkça hayran oluyordu. Fakat ne çare ki, kalbim bu güzelliğe sakit
kalıyordu. Ne yapsam onda bir güzel heykel, bir sanatkar resimden başka bir şey göremiyordum.
Meseia Leyla' nın yirmi senelik hatırası, hatta zavallı Kınalı Yapıncak'm hafif çilli. Çocuk gibi
manasız şeyler söyleyeceğim.
Karımın ruhuna gelince, ondan yüksek ve faydalı arkadaş güç bulunur. Sanattan politikaya kadar
her şeyden kolay ve cazibeli bir surette bahseder. Herhangi mü, nakaşada galebe daima onda kalır.

Vakur bir ciddiyeti, kibar bir nezaketi vardır. Hülasa birçok kimseler ona hayrandır. Ben de öyle.
Fakat o kadar. Bu yüksek

kadına bir gün kendimi olduğum gibi göstermeğe cesaret edemedim.
Bir gün onunla samimi, kalbi bir hasbıhalim olmadı. Zaman zaman rikkatlerim, çocukça sevinçlerim,
yahut küçük ehemmiyetsiz vakalardan doğmuş hüzünlerim vardı. Kuvvetli ve yüksek adam görünmek
gayretiyle bütün bunları ondan saklamam lazım geldi. iki buçuk sene birbirimize yorucu bir komedya
oynadık.
Sonra, yeni hayatım, senelerce uzaktan hasretini çektiğim kibar, yüksek, debdebeli hayat. Bu hayatı
şimdi ne yorucu, ne adi, ne tahammül edilmez bir şey buluyordum. ilk zamanlarda gülünç bir
hareketle kendimi bu alemin içine atmıştım. Ezberlenmiş zarafetler, soğuk merasim, his ve fikir
sahtekarlıkları, riyakarlık, tasallüf, hülasa, bütün bu iğrenç şeyler arasında manken gibi, kukla gibi
yaşamaktan zevk alıyordum. Fakat artık bu hayattan ve kendi kendimden iğreniyordum. Cavidan'a
bunları anlatmak imkansız. Ben, artık sakin, yalnız bir çoban hayatı yaşamak istiyorum. demeğe
hakkım
var mı?
Bu sefer İstanbul'a gelirken çok sevindim. Burada daha sakin ve dağdağasız bir hayata kavuşacağımı
umuyordum. Karım, Şişli'de oturmamızı istiyordu. Yaz sıcaklarını bahane ettim, sonra, yeni eserime
çalışmak için sükuna muhtaç olduğumu söyledim. Bu yalıya yerleştik.
Ahbaplarımız, dostlarımız rahat bırakmıyorlar. Kah günlerce onları burada kabule mecbur oluyoruz.
Meşe' la üç gün evveline kadar yalıda birçok misafirimiz vardı. Kah bizi çağırıyorlar. Biraz itiyadın
şevkiyle, biraz da böyle lazım geldiği için zevahiri muhafaza ediyorum. Hala komedya oynuyorum.
Fakat doğrusu çok bıktım, yoruldum. Fakir evlerde rastıklı mahalle karılarına keman dersi verdiğim
günleri arayacağım geliyor.

Ah, Kenan! Sen buldukça bunayan bir nankörsün. Dünyaya sade şikayet etmek için geldin. Öyle
ölüp gideceksin. Şikayetle geçen bu hayattan dünyaya belki birkaç nağmen yadigar kalacak. O
kadar.
on Haziran
Bu akşamüstü birkaç misafirimizle beraber bahçede oturuyorduk. Söz, bir aralık musikiye intikal etti.
Ahbaplarımızdan bir mutasarrıf mütekaidi:
Yeni eseriniz ne vakit Kenan Bey? dedi.
Umarım ki pek uzak değil, diye cevap verdim.
Ne kadar ala. Yine ümit ederim dünyayı velveleye vereceksiniz. Eserinizden memnun musunuz?
Pek fena değil zannederim.
Bu akşam misafiriniziz. Her türlü ikrama borçlusunuz. Bize beğendiğiniz parçalardan birini
lütfeder misiniz?
İhtiyar mutasarrıf, idare işlerinden ziyade sanattan anlayan bir adamdı. Elinden kurtulamayacağımı
hissettim.
Emrinizi yerine getirmek için birkaç haftalık bir mühlet talep edeceğim. Eserim henüz pek
dağınık. Korkuyorum ki, bu hal ile üzerinizde yapacağı ilk tesir. O ilk tesir ki, bence çok mühimdir :
Misafir, gülerek sözümü kesti:
Uzak olmadığına kuvvetle ihtimal verdiğiniz bir eser, bir fikir verecek derece meydana çıkmıştır.
Bahusus istediğim bir küçücük parça.
Ben, cevap bulamayarak sükut ediyordum. Mutasarrıf, bu defa Cavidan'a döndü :
Hakkım var değil mi efendim?. Her halde siz de şefaat edersiniz. Kenan Beyin bu yeni eserini
nasıl buluyorsunuz? İki seneden beri çalışılan bir eser olduğuna göre mükemmel olacak, değil mi
efendim?.
Güzel efendim.
Niçin o kadar hafif söylüyorsunuz?
Karımla birbirimize bakıştık. Cavidan, yan dargın, yarı mahzun, hatta biraz da müstehzi bir
gülümseme ile:
Görüyorsunuz ki, esrarımızı daha fazla saklayamayacağız zavallı Kenan'çığım, dedi.
Sonra, misafirine döndü :

Kenan, eserinin fazla dağınık olduğunu söylüyordu. Hakikati itirafa mecburum. Zavallı şaheser
o kadar dağınık ki, daha bir nağmesi notaya geçmedi.
Misafirler gülüşmeğe, türlü taaccüp nidaları çıkarmağa başladılar. Kızardığımı hissetmekle beraber
oldukça cüret ve hararetle :
Hiç bir beis yok, dedim, asıl büyük iş oldu bitti. Yani eser dimağımda hazırlandı. Onu bütün
teferruatıyle görüp işitiyorum. Deftere geçirmek, notaya almaktan ibaret bir küçücük iş kaldı ki, her
halde o da iki aylık bir şey. Fikrimce bütün sanat eserleri böyle doğar.
Misafirlerin, tatsızlığıyle maruf bir zevzek :
İnşallah selametle doğar, dedi.
Cavidan'm yüzüne bakmağa cesaret edemiyor, fakat onun renk vermemekle beraber, derin derin
içerlediğini hissediyordum. Hazin bir şey amma itiraf etmeğe mecburum. Cavidan, bende bir
insandan ziyade bir sanatkar gördü. Kendimden ziyade eserimle alakadar oldu. Aramızdaki o gizli
anlaşmazlığın bir sebebi de ihtimal ki budur. Biraz sonra karımla yalnız kalmıştım. Cavidan, bir
parça sükut etti, sonra ağır bir tavırla :
Görüyorsun ki, artık doğmayan eserlerle eğlenmeğe başlıyorlar. Ne hazin, dedi.

Dudaklarımı bükerek :
Budalalar, dedim.
Hakları olmadığından emin misin?
Elbette. Eskiden de benden şüphe etmişlerdi.
Eskisi gibi olduğundan emin misin?
Tabii.
Fakat zavallı Kenan'çığım. Ben, seni epeyce farklı buluyorum. Bana öyle geliyor ki, o vakit
büsbütün başka bir gençtin.
Yahut sen öyle görüyordun. O vakitler tabii beni daha çok seviyordun.
Bu sitem haksız değil mi Kenan?.
Sonra başka bir sebep var. O vakit yerimde, toprağımda idim. İnsana doğduğu, büyüdüğü
toprak başka bir canlılık veriyor.
Sakm sende bir nostalji uyanmasın Kenan?
Bilmem. İhtimal.
İstersen bu yaz bir iki ay İzmir'e gidelim. Bozyaka'da belki daha iyi çalışırsın. Tabii orası daha
sakin bir yer.
Hayretle Cavidan'm yüzüne bakıyor, sözlerine inanamıyordum. Bozyaka gidilmez bir yıldız mıydı?
Hele dayım her sene beni davet ederken. Orada bir iki ay kalmaktan daha sade ve tabii ne olabilirdi?
Böyle olduğu halde ben, bu ümidi, bu arzuyu adeta içimden silmiştim. Kulaklarım uğulduyor, kalbim
çarpıyordu.
Cavidan, dikkatle yüzüme bakarak gülümsedi :
Bu seyahat her halde iyi bir şey olacak. İzmir'in sözü bile hemen rengini değiştirdi.
Bir şey söylemeden karımı kollarıma aldım, sevinmiş çocukların taşkınlığıyle onu saçlarından,
yanaklarından öpmeğe başladım. Cavidan, beni en hararetli aşk sahnelerimizde bile daima ağırbaşlı
ve vakur görmeğe alışmıştı. Bu çocukça heyecanıma gülüyor :

Bu kadar memnun olacağını bileydim daha evvel bunu teklif ederdim, diyordu.
Ben, mesut olduğum dakikalarda çok konuşurum :
Göreceksin orada ne güzel çalışacağım, diyordum, zaten en güzel eserlerimi Bozyaka'da vücuda
getirmedim mi? Ben, biraz bülbüle benziyorum. O da toprağından ayrıldığı vakit susarmış. Sonra,
öyle sanıyorum ki, seni orada daha başka türlü seveceğim. Biraz evvel beni değişmiş buluyordun.
Oraya gittiğimiz vakit beni eskisinden daha genç, daha kuvvetli, daha canlı göreceksin.
Bu gece misafirlerimize saatlerce devam eden bir müzik ziyafeti verdim. iki seneye yakın bir
zamandan beri bu kadar tesirli keman çaldığımı bilmiyorum. Hava sıcak, deniz sakindi. Mehtap,
epeyce ilerlemişti. Civardan sandallarla yalının önüne keman dinlemeğe gelenler olmuştu.
Şimdi, bütün ev uykuda. Yalnız benim gözlerim uyku tutmuyor. Cavidan'ı rahatsız etmemek için
yavaş ça odamızdan çıktım, buraya gelerek defterime bu satırları yazmağa başladım.
Çocuk gibi seviniyorum. Demek birkaç güne kadar Bozyaka'da olacağım. Yine bağlarda sıcak üzüm
kokuları içinde dolaşacağım. Yabani güller, kır menekşeleri ile dolu ince yollardan Arapderesi'ne
ineceğim, yine mehtapta Kırkçamlar'a gideceğim. Yine Şem'i Dede'yi, mazlum Keremi, ihtiyar
Kuzgun'u göreceğim. Yine çitlembiklerin içindeki kuyu başında sarı saçlanyle, çilli yüzüyle, süzgün,
yeşil gözleriyle Kınalı Yapmcak'ı. Fakat acaba Kınalı Yapıncak orada mı?.. Sakın nisanlısıyle evlenip
başka bir yerlere gitmesin? Buna kalbim hiç ihtimal vermek istemiyor. Bozyaka, Kınalı Yapıncak'sız

nasıl olur? Demek Lamia'yı tekrar göreceğim, tekrar ona söz söyleyeceğim. Ah, ne güzel. Fakat
kollarımda geçir
diği saatleri yine hatırlayacak. Bu eski hikayeden artık bahsetmeyeceğiz. Öyle ya, benim artık
karım var, sevdiğim var. Onun da tabii öyle. O, yazık, bir rüya idi; geldi geçti. Kınalı Yapıncakla
göz göze bakarken bunu hatırlayacağız. Ah, bu bakışlar. Onların lezzetini şimdiden hissediyorum.
Her yaz nerede olursam olayım, tam bu mevsimde, bu ayda bir ağır bulut gibi üstüme çöken o
müphem yaşamak yorgunluğu içimdeki sönük, kırgın fütur; acaba oralara ait bir gizli daüssıla mıydı?
on beş Haziran
Yarın hareket ediyoruz. Bugün dayımdan mektup aldım. Bizim için Merasim köşkünü hazırlattığını
söylüyor : Daha evvel haber verseydiniz, köşkü daha barınılır bir hale koymak için inşaat yapar, bir
iki oda ilave ederdim. diyor zavallı adamcağız.
Demek, nihayet iki güne kadar, Bozyaka'yi, Arapderesini, Kırkçamlar'ı, Şem'i Dede'yi Kerem'i,
hasılı, bütün sevdiğim şeyleri göreceğim. Sade bir tanesi eksik: Annem, zavallı anneciğim. Anamın
hayatımda ve kalbimde bu kadar yer tuttuğunu şimdiye kadar anlamamıştım. Onun öldüğünü,
Seydiköy'ün ihtimal, alametsiz bir mezarmda toprak olduğunu biliyordum. Fakat aklımın bildiği
bu hakikate kalbim bir türlü inanmak istemiyordu. İçimden öyle geliyordu ki, annem, nahif
omuzlarında yün atkısı; yorgun, hasta çehresine bir genç kız yüzü halaveti veren masum, mavi
gözleri, bir teli bile ağarmamış koyu, kumral saçlarıyle çardakların altında yavaş yavaş geziniyor,
akşam üstleri bağ kapsının önünde, her zamanki yerinde beni bekliyor.
Zavallı kadın, bir gün yüzümden gülmedi. Fena

kalpli bir çocuk da değildim. Böyle olduğu halde onu üzmekte daima bir garip zevk buldum. Küskün
ve yalnız gençliğimin bütün ıstıraplarından annemi mesul tuttum. Fakat anneme kendimi
olduğumdan daha bedbaht göstermek hoşuma gidiyordu. Onun, benim için gizli gizli ağlamaktan
kızaran, uykusuz kalmaktan mahmurlaşmış gözlerini görmekte bir vahşi lezzet buluyordum.
Evet, mağmurdum, fakat ıstırabını sakin bir tebessümle çeken, şikayet ve tazallüme tenezzül etmeyen
kuvvetli adamlardan değildim. Mağrurdum; fakat benliğim: acizden, zavallılıktan,
tahammülsüzlükten ibaretti.
Başkalarının bana acıması nefsime ağır geliyordu. Fakat bir küçük çocuk gibi sevilmeğe, acınmağa,
nazlanmağa muhtaç, zayıf bir yaratılışım vardı.
Onun için sade anneme nazlandım. Mesela, başım hafifçe ağrısa kendimi ağır hasta gibi
gösteriyordum. Biçare, bana inanıyor, evin içinde telaşla koşup çırpınmağa başlıyor, sabahlara kadar
uykusuz kalıyordu. Böyle tatlı bir şefkat ve merhamet havası içinde yavaş yavaş uykuya dalmakta ne
doyulmaz bir lezzet vardı. Bunun zalim bir hodgamlık olduğunu bilmiyordum. Fakat sevilmeğe,
anlaşılmağa, acınmağa olan mariz ihtiyaçlarımla buna mukavemet etmek mümkün değildi. Zavallı
anacığım.
Galiba beni bütün sevenlere karşı böyle hodgam oldum.
Bozyaka'da onun hatıralarını bulacağım. Bilmem başkaları için de öyle midir? Ben, eski hatıraları
tam bir surette ancak doğduktan, ait oldukları yerlerde bulabiliyordum. Manzaraların unutulmuş
parçaları, başka bir kuvvet veriyor, kalbi daha derinden sarıyor.
Anamı göremeyeceğim; fakat onun dolaştığı yerlerde dolaşacağım, elini sürdüğü yerlere alnımı
dudaklarımı süreceğim; oturduğu yere oturacağım. Ondan en ziyade Kınalı Yapmcak'a bahsedeceğim. Niçin bilmiyorum, fakat içimden böyle geliyor.
Annemle Lamia, birbirlerini ne fazla sevmişler, ne de hatta iyi tanımışlardı. Öyle olduğu halde onları
bir ana kız gibi birbirine yakın zannediyorum.
Annemin öldüğünü haber aldığım gece de durmadan Kınalı Yapmcak'ı düşünmemiş, o yanımda olsa
daha kolay avunacağımı hissetmemiş miydim?
Kınalı Yapmcak'ı acaba bu defa nerede göreceğim? Geleceğimi duymamış olmasını ne kadar
isterdim. Fakat buna imkan yok. Mesela caddede, yahut bağın arkasındaki ince yolda birdenbire
karşılaşıyorum. Fakat bundan daha iyisi var. Çitlembiklerin altındaki kuyu başında Kerem yine
ağır ağır dönüyor. Semiha ile Fikret ağaçtan ağaca üzümlerin soğuduğu mermer havuzun yanında.
Çıplak bileklerini suya sokmuş. Gözleri dalgın. Dudaklarında o her zamanki gülümseme. Sarı
saçları alnına dökülüyor. Yaprakların içinde bir hafif gürültü işiterek başını çeviriyor. Birdenbire
beni görüyor. Kınalı Yapıncak'm süzgün, yeşil gözleri bir kere daha gözlerime tesadüf ediyor. Ah,
ne güzel!

Kenan, yavrum, yine çocuk olmağa, rüya görmeğe başladın. Kınalı Yapmcak'ı yine göreceksin.
Başka türlü olmasına imkan yok. Fakat artık münasebetiniz eskisi gibi mi ya?. Lamia, belki
evlenmiştir. Değilse bile sen, artık evli barklı bir adamsın. Karın var, sevdiğin var. o yaz rüyası
müebbeden sönüp gitti. Varsın olsun. Kınalı Yapıncak ile eski bir arkadaş gibi konuşmakta da bir
zevk var. Artık o macera için aramızda söz geçmeyecek. Fakat birbirimize bakarken bunu
hatırlayacağız. Kınalı Yapıncak'm gözlerinde göreceğim bu aşk hatırası bana bütün bir aşktan daha
tatlı gelecek. Birkaç sene sonra şüphesiz yine birbirimize tesadüf edeceğiz. Hayat, bazen ne kadar güzel.

Yarın hareket ediyoruz, nihayet iki gün kaldı. Fakat bu yarın sabah bana yıl kadar uzun geliyor.
yirmi bir Haziran
Üç günden beri İzmir'deyiz. Fakat ancak bu akşam ortalık karardıktan sonra bağa gelebildik.
Dünyada merasim ve teşrifat kadar iğrendiğim bir şey yok. Aksi gibi de nereye gidersek bu
angaryadan kurtulamıyoruz. Evet, üç gün evvel İzmir'e geldik. Fakat ancak birkaç saat evvel
hürriyetime sahip oldum.
Zavallı dayım hasta. Geçen sene nüzul inmiş. ayaklarının biri tutmuyor, dili güçlükle söylüyor.
Koca adam, bir sene içinde balon gibi sönmüş. Fakat sönen yalnız vücudu. Yoksa ruhu hala eskisi
gibi haris ve ateşli. Bu hal ile artık belediye reisliğinde ümit kalmamış. Fakat şimdi daha başka
hülyalar peydahlanmış. Çocukları şikayet edip duruyorlar. Karantina'daki konağın kapılarını tekke
gibi açmış. Giren çıkan, çalan kaçan belli değil. Etrafında bir sürü tufeyli var ki, çocuklarının
rivayetine göre, servetinin son parçalarını kemali afiyetle yiyorlar. Bunların ekserisi eski belediye
memurları filan. Vazifeleri yeni belediye reisi aleyhinde dedikodu yapmaktan ibaret. Gece, gündüz
mütemadiyen yeni idareyi çekiştiriyor, türlü iftiralarla yeni belediye reisini batınyorlar. Tabii her
fırsatta: Nerede o eski günler? mukaddemesiyle dayımın medh ü senasına girişiyorlar.
' Biçare adamın bütün tesellisi şimdilik bundan ibaret.
Bizim ziyaretimiz onu pek sevindirdi. izmir'e çıktığım gün öyle bir şey öğrendim ki, arımdan yerlere
geçtim. Gazetelerde benim geleceğimi ilan ettirmiş, sonra
bu yetmiyormuş gibi, gazetelerden birine kendi resmiyle benim resmimi koydurmuş. Ah, ne
maskaralık yarabbü.
Doğrudan doğruya Bozyaka'ya inmek istiyorduk. Dayım, buna razı olmadı. Karantina'daki konakta
mükellef merasim hazırlanmış, birçok kimseleri davet etmiş. Öyle ya bu vesile ile bir kere daha
kendinden bahsettirmek lazım değil mi? Sonra prenses hanımefendi kerimesine dayım, konağı ve
debdebesini göstermeden olur mu?
Neyse, iki gün ardı, arası kesilmeyen bir sürü ziyaretçiye kavuk salladık. Dayımın başka bir emeli
vardı:
İlle İzmir'de kal. Ne kadar icap ederse para sarf edeyim. Gazete çıkarayım. Reklam
yapayım. Eşimiz, dostumuz, eksik değil. Seni belediye reisi intihap ettirelim, diye inat ediyor,
hacıdan, hocadan birçok kimseleri de yalvartıyordu.
Kahkahalarla gülmeğe başladım :
Çalgıcıdan da belediye reisi olur mu ya Paşa dayı? dedim.
Adamcağız, birdenbire şaşırdı, başka cevap bulamayarak :
Tavuk hırsızı oğlundan belediye reisi olur mu? dedi, şimdiki reisin babası benim çocukluğumda
Vallahil'azim tavuk hırsızlığıyle geçinirdi. Hem haşa çalgıcı değilsin. Sen operatörsün.
Operatör mü? Ben mi?
Öyle ya; sen opera çıkaran bir operatörsün. Çalgıcı diye kerizciye denir.
Zavallı dayımı bu son ümidinden vazgeçirmek için çok uğraştım. Son ümidi diyorum. Çünkü ben
belediye reisi olursam her gün daireye gelecek, geniş tecrübesinden istifade ettirecek, bana yalnız bir
mühür basmak işi kalacak. Hülasa, tam manasıyle belediye reisliği edecek.
Bu sabah, erkenden buraya gelmemiz kararlaşmıştı. Bu defa karşımıza Münir Bey çıktı. Benimle
Cavidan'ı mutlaka köşkünde iki üç gece misafir etmek istiyordu. Birkaç gün sonra arzusunu yerine
getireceğimi vaat etmek suretiyle onun da elinden kurtulduk. Fakat bizi mutlaka akşam yemeğine
alıkoymak için inat etti ve birkaç saat evvel kendi eliyle bağa getirip bıraktı.
Münir Beyin köşkünden geç vakit çıktık. Hafif bir mehtap vardı. Küçük bir tepenin üstünden,
yürüdüğümüz yolun etrafını saran çiçekli çalı yığınları arasından bağı gördüğümüz vakit, gözlerimin
yaşla dolduğunu hissettim. Bu dakikayı unutamayacağım.
Cavidan ile Münir Bey konuşa konuşa önümden yürüyorlardı. Geri kalmak için bahaneler arıyor,
kendimi unutturmağa çalışıyor, dönüp bana söz söyleyecekler diye adeta korkuyordum.

Bu saatte en mesut bir vakanın, en sevgili bir sesin bile beni düşüncelerimden ayırmasına razı
değildim.
İşte Arapderesi'ne inen yollar, işte tek bir selvinin altında Şem'i Dede'nin bir eski türbeye benzeyen
beyaz kulesi. işte karşı tepede Kırkçamlar'm hafif aydınlığı, mavi gökyüzünde irtisam eden gölgesi.
Caddeye indiğimiz vakit karım bana döndü :
İlk defa birbirimizi gördüğümüz yer, değil mi Kenan? dedi.
Bir şey söylemedim, dalgın bir gülümseme ile başımı salladım. Cavidan, bu defa Şem'i Dede'nin
kulübesini gösterdi:
Burada meczup bir dilenci vardı, değil mi? Şem'i Dede, meczup bir dilenci. Bir kıtlık senesi
el ekmeğini yememek için ölmeğe razı olan gani ruhlu

Şem'i Dede. Aşk ve hülyasının bir zerresini dünyanın bütün servetlerine değişmeyen ihtiyar
sanatkar. Meczup bir dilenci. Cavidan, senin bu sözünü cevapsız bıraktım, çünkü ne söylesem
infialimi anlatamayacaktım.
Bağın duvarı üstünde iri bir köpek havlamağa başladı. Bahçıvan, onu kovalarken kendi kendime :
Eyvah, Kuzgun ölmüş! dedim, birdenbire yüreğim sızladı.
Bağ kapısı ile köşk arasmdaki ağaçlıklı yolu geçerken beş altı defa durdum. Buralarda yazın ılık ve
taze hayatı bütün kuvvetiyle açılmıştı. Yolun iki tarafı yine sık yapraklı dallarla örtülüydü. Ağaçların
arasından kuş cıvıltıları, kanat sesleri geliyor, karanlıkta görünmeyen yabani güllerin, hanımellerinin
ağır kokusu başımı döndürüyordu. İşte büyük köşkün önündeki çardak. Bir seher vakti annemin
beni beklediği pencere. Nahif vücudunu kollarımda sıktığım, sabah aydınlıkları içinde daha soluk
görünen mavi gözlerini öptüğüm, ilk muvaffakiyetlerde sarhoş olan başımı göğsüne koyarak
ümitlerimi söylediğim taş merdiven.
Biraz daha yürüyorum. Karanlığın içinde gözüme bir ağaç kümesi ilişiyor. Oradan geçerken
Cavidan'dan ayrılıyorum. Bir türbe ziyaret eder gibi bir defa daha orada duruyorum. Yirmi sene
evvel Leyla'dan ayrıldığım, ilk aşkımın ilk öpüşünü reddettiğim yer. Senelerden sonra burada bir
gece bir başka genç kız, aciz bir kuş yavrusu gibi kollanma düşen bir kız çocuğunu daha
kucaklamıştım. Zavallı Kınalı Yapıncak, ne kadar titriyordu. Onu buz gibi soğumuş bileklerinden
tutarak göğsüme çektiğim, dudaklarımı geniş alnında titreyen ince saçlarına.
Kenan, niçin orada duruyorsun?
Hafifçe silkiniyorum. Cavidan, biraz ileride duruyor, ne olduğumu anlamıyor.
Hiç. Bir fikir, diyorum.

Zevcem, bu manasız söze gülüyor. O vakit cesaret alıyorum. Ondan büyük bir şey ister gibi:
Bir parça yanıma gelmez misiniz? diyorum.
Hayretle, bana bakıyor maamafih, dediğimi yaparak yanıma geliyor. Onu bileklerinden tutuyorum,
yavaş yavaş göğsüme çekiyorum. Alnına dudaklarımı koyuyorum. Vücudumdan soğuk bir ürperme
geçiyor, bu öpüş, dudaklarımda buz gibi donarak yarım kalıyor.
Tekrar yürümeğe başlıyoruz. Ayın bir duman tabakası arasından sızar gibi görünen hafif ışığı altında
üzüm kütükleri yine göz alabildiğine uzanıp gidiyor. Bunların arasında bir gölgenin yavaş yavaş
kımıldadığını görüyorum. Parmağımla bu gölgeyi bahçıvana göstererek :
Kerem değil mi o? diye soruyorum. İhtiyar adam, başını sallayarak cevap veriyor:
Evet, beyim. Kerem.
Cavidan, benim için ne istese düşünebilir. Bu arzuya mukavemet edemeyeceğim. Kütüklerin
arasından koşar gibi geçerek Keremsin yanına gidiyorum. Hayvancağız, evvela ürküyor, fakat sonra
duruyor, dalgın gözleriyle yüzüme bakıyor.
Sen de beni tanıdın mı Kerem? Seni bulmasaydım insan dostlarımdan birçoğunu kaybetmiş
kadar üzülecektim.
Kerem, sözlerimi anlar gibi tatlı bir bakışla yüzüme bakmakta devam ediyor. Gözlerimle etrafı
araştırıyorum, kimsenin beni görmediğine emin olduktan sonra eğilerek yüzünü okşuyorum.
Cavidan da benim gibi yorgundu. Hemen yatmak istiyordu. Benden evvel gelen kemanımı
kutusundan çıkarmağa başladım :
Sen soyununcaya kadar sana bir şey çalacağım.

Evet, amma sen de yorgunsun. Hem de böyle gelir gelmez tuhaf olmaz mı?
Hayır. Hayır. Bir fikir.
Fakat bu gece sana hep tuhaf fikirler geliyor.

Ne ziyanı var?. Hani ilk evlendiğimiz vakit sana alaturka bir ninni çalıyordum. Onu ister misin?
Pencereleri açmıştım. Cavidan, içeri odada elbiselerini değiştirirken, ninniyi çalmaya başladım.
Kemanım en eski arkadaşımdır. Sevincimi, kederimi hep onun diliyle söyledim. Kalbimin en gizli
sırlarını yalnız o bilir. Kemanımın üstüne bu gece benden ilk defa göz yaşı damlaları dökülüyordu.
Zannediyorum ki yorgunluğun tesiYoksa şimdiye kadar buna benzemez ne acılar görrı..
düm. Yahut annemin matemi. Ne bileyim? Ben bu gece bu kemanı Kınalı Yapıncak için çaldım.
Başladığım vakit acaba uykuda mıydı? Öyle ise kim bilir nasıl uykusundan uyanmıştır? Kınalı
Yapmcak'ı şimdi penceresinde görür gibi oluyorum. Lambasını söndürmüş, ay aydınlığında saçları
parlıyor. Kınalı Yapıncak, şimdi mutlaka benimle beraber ağlamıştır. Lamia ile beraber
ağladığımıza hiç şüphem yok.
Geldiğim gün bir hoş tesadüf oldu. Çarşıda Şükrü Beye rastgeldim. Yanında Fikret vardı. Çocuk,
şimdi beş altı yaşma gelmiş. Şükrü Bey, dayızadelerimden biriyle konuşurken ben de Fikret'i
istintaka başladım. Elindeki paketi göstererek :
Bey baban sana oyuncak mı aldı, küçük bey? dedim.
Oyuncak değil. Lamia ablama çorap aldık. Fikret'i kucağıma alıp yanaklarından öpmemek için
adeta kendimi zorladım.
Lamia ablanın çoraplarını beybaban mı alır?. Onun kocası almaz mı?
Çocuk, serbest bir tavırla :

Lamia ablamın kocası yok ki, dedi.
Gönlüm beni aldatmamıştı. Kınalı Yapıncak buradaydı. Hem de evlenmemişti de.
Evet Lamia'nm beni burada birdenbire görmesini isterdim. Onun birdenbire şaşırdığını görmek hoş
bir şey olacaktı. Fakat buna imkan yok.
İzmir'e geldiğimi duymayan kalmamıştı ki. Şükrü Bey, beni görünce ilk sözü : Efendim, gözlerimiz
yolda kaldı. Bir haftadır bekliyoruz. oldu.
Epeyce zaman geçmişti. Ben, hala gözlerimde yaşlarla ninniyi çalmağa devam ediyordum. Yanımda
bir hafif nefes işittim, titreyerek başımı çevirdim. Cavidan, soyunduktan sonra yavaş yavaş yanıma
gelmişti.
Kenan, bu gece bütün şairliğin üstünde. Bu adi ninniye adeta bir sanat eseri ruhu veriyorsun.
Hem gözümdeki yaş damlalarını gizlemek, hem karımın yüzüne bakmamak için başımı hafif bir
hareketle öte tarafa çevirdim; yüzümü kemanımın üstüne eğerek devam etmek istedim.
Fakat biraz evvelki füsun dağılmıştı. O kadar güzel sesler çıkaran kemanım birdenbire elimde kaba
bir tahta parçasından tahavvül etmişti. Onu asabi bir hareketle piyanonun üstüne fırlattım, hala
Cavidan'in yüzüne bakmaktan çekinerek :
Haydi yatalım artık. dedim.
Karımın yorgunluktan gözleri kapanıyordu. Ben, soyununcaya kadar yatağın bir kenarında
uyuyakaldı.
Ayaklarımın ucuna basarak yatak odasından çıktım; üç sene evvel Siyah Yıldızları bestelediğim
odada bu satırları yazmağa başladım.
Arasıra kalemi önüme bırakıyorum; Bozyaka yazlarının en güzel musikisi olan ağustosböceklerini
dinliyorum; eski aşinalar gibi karanlığın içinde lambama gelmeğe başlayan pervaneleri, uzun, yeşil
kanatlı gece bö

çeklerini görüyorum. Buradaki hayatta ne doyulmaz bir lezzet var!.
Yarın Kınalı Yapıncak'ı göreceğim.
yirmi iki Haziran
Kınalı Yapmcak'ı göremedim. Ne tuhaf şey. Lamia, nasıl oldu da beni görmeğe gelmedi?
Fakat, ben de bir an yalnız kalmadım ki. Ah, bu saygısız misafirler. Beni burada da rahat
bırakmıyorlar. Sabahtan akşama kadar belki on takım misafir geldi.
Kenan Beye safa geldine gelemedik. Kusura bakmasın. Yarın uğrarız inşallah! diye haber,
tezkere gönderenler de başka.
Yarım saat vakit bulup Şem'i Dede'ye gidemedim. Zavallı Şem'i Dede bir felakete uğramış. Geçen
sene karısı genç bir deveciye, kaçmış. İhtiyar arkadaşım, şikayet etmiyormuş. Fakat, her halde çok
meyus olduğunu tahmin ediyorum. Yarın erkenden ona gideceğim.
Akşam üstü Şükrü Bey bize uğramıştı. Yanında Fikret'le Semiha vardı. Birkaç defa dilimin ucuna
geldi. Lamia hakkında malumat isteyecektim. Bu, gayet tabii bir şey olacaktı. Şükrü Beyin hiç bir şey

hissetmediğinden eminim. Maceraya dair küçücük bir koku almış olsa bana başka türlü muamele
edecekti.
Evet, Lamia'nm ne yaptığını, henüz niçin evlenmediğini sormak en tabii bir şey olacaktı. Fakat bir
türlü cesaret edemedim.
Fikret'le Semiha'nm konuşmalarına dikkat ediyordum. Çocuklar, sık sık Lamia'dan bahsediyorlardı:
Üstünü kirlettin, Lamia ablam sana darılır. Lamia ablam bana salıncak kuracak. Birkaç defa
misafirlerimi bırakarak bahçeye çıktım. Bağın arka kapısı civarında dolaştım. Lamia, uzaktan olsun görünmeli değil
miydi?
yirmi üç Haziran
Bu sabah geç uyanmıştım. Yatağımm içinde tembel tembel sigara içerken Cavidan odaya girdi. Elinde
bir kağıt vardı:
Münir Beyden şimdi bir tezkere aldım. Bugün Buca'da at yarışı varmış. Bizi davet ediyor, iki saat
sonra bizi almak için arabasıyle bağa uğrayacağını söylüyor.
Birdenbire canım sıkıldı:
Ne münasebetsiz fikir, dedim, biz buraya dinlenmeğe geldik. Avrupa'da yarışlardan gına geldi.
Öyle değil mi?
Evet amma. Bu, başka. İzmir yarışlarını'görmek eğlenceli bir şey olacak.
Adam sen de, gördüklerimizin adi bir karikatürü.
Daha iyi dedin ya. Tabii bu fırsatı kaçırmayacağız.
Vazgeç Cavidan. Görmeğe değer bir şey olsa ben hiç seni götürmek istemez miyim?. Bak, daha
misafirlerden göz açmadık. Seninle güzel güzel evimizde otururuz. Sonra, akşama doğru gezmeğe
çıkarız. Sen daha etrafı göremedin. Kırkçamlar'a gideriz. Hatta istersen seni Arapderesi'ne
götüreyim.
Cavidan, hafifçe omuzlarını silkti :
Arapderesi, ne şairane isim. İnsan, zanneder ki, bana bir cennet ziyareti teklif ediyorsun. dedi.
Karımın arasıra böyle hakarete benzeyen müfrit ve kuru istihzaları vardır. Onlara hemen hemen
alışmış olmakla beraber bu söz canımı sıktı. Fakat aksi bir cevap vermedim. Sade ağır bir tavırla :
Tabiat, herkesle ayrı dilden konuşur. Ben, buralarda büyüdüğüm için bu yerleri başka gözle
görüyorum. dedim.
Sonra, bu bahsi kapatmak için acele acele ilave ettim :
Her halde Münir Beye bir mazeret göstereceğiz değil mi Cavidan?..
İmkan yok. Çünkü ben cevap gönderdim. Senin bu arzumu reddedeceğini tahmin
edemiyordum.
Tabii, yine de aklından böyle bir şey geçirmiyorsun. Mademki istiyorsun. Gideriz.
Güzel amma, sen böyle mektebe gitmek istemeyen çocuk gibi somurtursan bunun hiç zevki
kalmaz.
Konuşmamız tehlikeli bir ceryan alıyordu. Biraz kurnazlık etmek, karımın zayıf damarına basmak
lazımdı :
Gülmeğe başladım, okşayıcı bir tavırla :
Niçin böyle söylüyorsun Cavidan, dedim, biz buraya niçin geldik?.. Benim çalışabilmem için değil
mi? Ben, bir keşiş gibi yaşamazsam, kalbim, dünyaya ait arzulardan, endişelerden tecerrüd etmezse
sanatın istediği ruh sükununu nasıl bulurum? İster misin yine ot koşusu filan diye yeniden
havalanayım? Seninle güzel güzel seyranlar yapalım, eğlence yerlerinde dolaşalım. İki ay sonra
yine elimiz boş olarak İstanbul'a dönelim. Halbuki ben, kati olarak çalışmağa başlamak istiyordum.
Cavidan için bu, öyle bir sebepti ki, akar sular dururdu. Hemen yumuşadı:
Pekala. Öyle olsun. Münir Beye haber gönderelim. O da bizim için rahatsız olacak. dedi.
Hayır, bu doğru olmaz. Sen, Münir Beyle gidersin. Ben kalırım. Bu at koşularını sen hiç görmedin. Seni çok enterese edeceğini ümit ederim.
İki saat sonra Cavidan'ı Münir Beyin arabasına bindirdiğim vakit geniş bir nefes aldım. Mektepten
kaçmış bir haylaz çocuk gibi seviniyordum.

Sıcak bir öğle vaktiydi. Bağın içinde dolaşmağa başladım. Birkaç kere aradaki ince yola çıktım. Şükrü
Beyin bahçesinde kimseler yoktu. Sık ağaç kümeleri arasından güçlükle seçilen kulenin tahta
kepenkleri kapalıydı.
Lamia, bugün mutlaka gelecek. Fakat vakit pek erken. Çocukları çıkarmak için havanın
serinlemesini bekliyor, diye kendimi avutuyordum.
Şem'i Dede'yi ayak üstünde görebilmiştim. Daha uzun boylu konuşmağa, dertleşmeğe vakit
bulamamıştık. Bir iki saat vakit geçirmek için onu ziyaret etmeyi düşündüm. Caddeye çıkarak ihtiyar
arkadaşımın bağına doğru yürümeğe başladım.
Fakat, tek servinin altındaki küçük taş kuleyi uzaktan gördüğüm vakit, içimde bir tereddüt uyandı.
Bugün çok mesut ve neşeliydim. Gülmeğe, söylemeğe, afacanlık etmeğe ihtiyacım vardı. Fakat
arkadaşım dertliydi. Onun matemine hürmet etmek, canım gülüp eğlenmek isterken ona hazin
şeylerden bahsetmek lazım gelecekti.
Kendi kendime: Oldu olacak. Haydi şu günün zevkine dokunmayayım. İhtiyar arkadaşımı teselli
etmek için dünya kadar vaktim var. Ben, güneşin bu kadar güzel parladığı günü hayatımda pek
nadir gördüm. dedim. Çitlerin üstünden boş bir bahçeye atladım, oradan Arapderesi'ne inen keçi
yoluna geçtim.
Niyetim, pek uzaklara gitmek değildi, fakat yine yavaş yavaş kendimi eski hatıralara kaptırdım, onlar,
beni kuvvetli bir su akıntısı gibi ta Zeybeklerpınanna kadar götürdü.

Birkaç dakika orada oturmak, yosunlu kayaların görünmez yerlerinden damlayan, mağaranın
karanlık derinliklerinde gizli hıçkırıklara benzeyen akisler uyandıran sulan dinlemek, kırık taşların
kenarından sarkan kaya üzümlerinin kırmızı sayvanlarını seyretmek istiyordum. Fakat, zaman
hissini kaybettim, uzun bir müddet orada uyuşup kaldım. Öyle ki, geri dönerken güneş, Ilıca
tepelerine doğru inmeğe başlıyordu. Geç kalmak korkusuyle adeta yollarda koşuyordum. Bağa
vardığım vakit yorgunluktan nefesim kesilmiş, vücudum ter içinde kalmıştı.
Acele acele kuyu başına doğruldum. Bir ağaç kümesi yanından geçerken kulağıma bir çocuk
kahkahası, Fikret'in sesi geldi:
Lamia abla, topu bana at.
Yorgun dizlerim titremeğe, kalbim daha sık sık çarpmağa başladı. Çitlembiklerin arasında gözüme bir
pembe yeldirme ilişti.
Ah, Kınalı Yapıncak. Sana bu kadar ehemmiyet verdiğimi bilir miydin?
Lamia, tıpkı evvelsi gece hayalimde gördüğüm gibi taş havuzun kenarında oturuyordu. Yüzü öbür
tarafa dönüktü. Fikret, beni görünce :
Lamia abla. Bak kim geldi? dedi.
Bu heyecanı tahmin edememiştim. Canım dudaklarıma gelmiş gibiydi. Genç kız, lakayt bir tavırla
başını çevirdi. Yüzünü görünce bir hafif feryat kopardım : Lamia, benim Kınalı Yapıncak değildi.
Biraz sonra hakikati öğrenmiş bulunuyordum. Kınalı yapıncak, İzmir'den gideli meğer iki buçuk sene
olmuş.
Şükrü Beyler, Fikret'le Semiha'ya bakmak için evlatlık olarak Rumelili bir muhacir kızı almışlar. Bu

çocuğun ismi Leman'mış. Bir türlü Kınalı Yapmcak'ı unutamayan çocuklar ona Lamia abla
diyorlarmış.

beş Temmuz, Bozyaka
İki hafta evvel buraya geldiğimiz vakit Bozyaka pek tenha idi. Bağ sahiplerinin birçoğu daha
gelmemişlerdi. Şimdi artık civarda boş kule kalmadı.
Bu sene Bozyaka'da her vakitkinden daha coşkun ve neşeli bir hayat var. Bağlar, bahçeler renk renk
kadın yeldirmeleriyle dolu; akşam üstleri yollar kalabalık birer gezme yeri halini alıyor. Geceleri
Kırkçamlar'da mehtap alemleri yapılıyor, her akşam bir yerde toplanan gençler sabahlara kadar çalıp
çağırıyorlar.
Hasılı, Bozyaka bu sene bir bayram gibi. Herkes eğleniyor, hatta bu alaturka dekoru biraz adi, bu
insanları, iptidai, bu eğlenceleri sefil bulan Cavidan bile.
Karım, dün bana diyordu ki:
Bu kadar eğleneceğimi ümit etmiyordum. Doğrusu seni memnun etmek için buraya gelmeğe razı
olmuştum. Fakat hakikaten hoşuma gitmeğe başladı.
Cavidan'ı sık sık civar bağlara davet ediyorlar. Arada, sırada İzmir'e iniyor. Hatta geçen hafta iki gece
Karşıyaka'da babasının eski dostlarından birinin evinde misafir kaldı.
Evet, Bozyaka'da herkes eğleniyor. Sade ben sıkılıyorum. Hem de ölecek gibi. istanbul'dan
ayrıldığıma günde bin kere pişman oluyorum. Başkalarının neşesi azabımı artırmaktan başka bir
şeye yaramıyor. Bozyaka, gözümde bütün rengini, bütün füsununu kaybetti. Günler bitip tükenmek

bilmiyor. Bu hiç yeni bir şey getirmeyecek renksiz günlerin can sıkıntısını, yorgunluğunu ilk sabah
aydmhklarıyle beraber duymağa başlıyorum. Günlerin güneşi gibi gecelerin mehtabı da sönük, cansız, yürek üzücü.
Ne geceyi, ne gündüzü, ne Arapderesi'ni, ne Kırkçamlar'ı, hülasa, hiç bir şeyi sevmiyorum,
istemiyorum.
Kendimi aldatmak, avutmak için çok uğraştım. Fakat beyhude. Ben, Kınalı Yapmcak'ı seviyorum.
Nasıl. Niçin? Bilmiyorum. Sade şundan eminim ki, bu aşk: kanıma, kalbime işlemiş. Ben ölmeyince
çıkmayacak.
Bu aşkı evvela derin bir merhamet zannettim. Lamia'nm burada olmadığını öğrendiğim günün
ferdasıydı. İçimde anlatılmaz bir acı ile bağda dolaşıyordum. Tahammül edemedim. Şükrü Beyin
bahçesine gittim.
Adamcağız, beni kulenin önündeki çardağa aldı. Şuradan, buradan konuşmağa başladık. Teessür ve
heyecanımdan renk vermemek için bütün kuvvetimi sarfederek Lamia'yı sordum, unutulmuş bir
çehreyi hayalinde bulmak isteyenler gibi gözlerimi kısarak :
Küçüklerle beraber sarışın bir küçük hanım görürdüm. Şimdi burada değil, galiba, dedim.
Şükrü Beyden Lamia'ya dair bazı ufak tefek malumat alacağımı umuyordum. Adamcağız, ümidimden
fazla samimiyet gösterdi, zavallı Kınalı Yapmcak'a ettiğim fenalığın hikayesini mahzun bir saffetle
bana anlattı.
Bu sergüzeştin öyle yerleri vardı ki, çocuk gibi ağlamamak için kendimi zor zaptediyordum. Şükrü
Beyden ayrıldığım vakit dünya, gözümde simsiyah kesilmişti.
O vaziyete düşmüş bir genç kız için bütün bunlar gayet tabii şeylerdi. Ben, nasıl olmuştu da bunları
aklıma getirmemiştim, üç seneye yakın bir zaman Bozyaka' da her şeyin bıraktığım halde kaldığını
tasavvur etmiştim!
Evvela, sanıyordum ki, Lamia'ya basma gelen felaketler için acıyorum, onu her yerde bunun için arıyorum. Kınalı Yapıncak'a karşı duyduğum
tahammül edilmez hasret, merhametten ileri geliyor. Fakat sonra, düşüne düşüne her şeyi kendi
kendime izah ettim, hakikati niçin saklamalı? Öyle hodgam bir ruhum vardı ki, sevmediği şeyle
alakadar olmasına, acımasına imkan yok. Kınalı Yapıncak'ı bu kadar derin sevmeseydim onun
sergüzeşti bana böyle tesir etmeyecekti, kendimi temize çıkarmak için zihnimde bin türlü bahane icat
edecek, bir mantık yapacaktım. Lamia'yı o kadar kalpsiz bir surette bırakıp gittiğim zaman böyle
olmamış mıydı?
Lamia'yı seviyorum. İlk günlerde bir hazin kanaatin ye'sine mağlup olmamak için çok didindim, çok
uğraştım. Musiki; hayatımın birçok müstakil ve meyus saatlerinde beni teselli etmişti. Yine ondan
şifa umdum. Bütün kalbimle kendimi yeni eserime vermek istedim. Hummalı bir faaliyetle çalışmağa
başladım.
Odamdaki lambanın ışığını solduracak kadar aydınlık bir mehtap gecesiydi. Dirseklerimi piyanoya
dayamış; başımı avuçlarımın içine almıştım. Pencerelerden giren sıcak bağ kokularıyle dolu rüzgar
nefesleri göğsümü bunaltıyor, vücuduma garip bir uyuşukluk veriyordu. Pencerenin yanında duran
Cavidan, bana döndü :
Niçin öyle susuyorsun Kenan, ne bekliyorsun?
dedi.
Mahzun bir gülümseme ile karıma baktım :
İlham bekliyorum Cavidan, dedim, piyanonun yanına gelmez misin?
Karım, hayretle gülümseyerek yanıma geldi : Devam
ettim :
Piyanonun şu köşesine geç Cavidan. Bileklerini üst üste şu noktaya koy. Sonra çeneni,
yanağının alt kısmını elinin üzerine daya.

Cavidan, gülmekte devam ederek dediklerimi yapıyordu :
Bana adeta zihnindeki bir resim modelini taklit ettirir gibi pozlar verdiriyorsun Kenan.
Doğrudan doğruya cevap Vermedim, elimle karımın yanağını okşayarak başını biraz yana eğdirdim.
Bu vaziyette ayın ziyası yüzüne daha iyi vuruyor, kumral saçlarını hemen hemen açık sarı
gösteriyordu.
Bu pozu bozmadan beni dinlersin değil mi?
Gülünç ve sıkıcı bir vaziyet amma mademki öyle istiyorsun. Çalışacak mısm?
Zannederim.

Cavidan'la birbirimize bakıp gülümsüyorduk. Niyetim : birkaç gündür uğraştığım yeni parçaya devam
etmekti. Fakat içimden hiç bir şey gelmedi. Küçük bir tereddütten sonra eski bestelerimden birini,
Lamia'nın odama ilk geldiği gece başını piyanoya dayayarak dinlediği parçayı çalmağa başladım. Onu
ikinci defa olarak tekrar edeceğim vakit, pencerenin dışında bir köpek havladı. Bir rüya içinde gibi,
dalgın dalgın :
Kuzgun geldi Kınalı Yapıncak, dedim.
Cavidan, hafif bir hayret sedası çıkardı. Başımı kaldırarak şaşkın şaşkın yüzüne baktım. O, hiç bir
mana vermediği bu sözlere gülüyordu. Halbuki dört yaz evvel Lamia, burada ağlamıştı. Asabı bir
ümitsizlikle piyanoyu kapadım :
Haydi Cavidan. Seninle dolaşalım. Bu, daha iyi, dedim.
Ben, Lamia'yı seviyorum.
Bazı gizli hastalıklar vardır; insan onların nerede, nasıl başladığını tayin edemez. Yaralar, öyle ince
ve naziktir ki, müphem heyecanlara benzer zehirleri vardır; ağrılar yeri bilinmeyecek kadar sağır ve
müphemdir. Zaman zaman vücudun derinliklerinden boğuk, müphem şikayetler gelir. İçin için
büyüyen hastalığın bundan başka alameti yoktur.
Benim Lamia'ya olan aşkım, işte bu neviden bir hastalık. Artık hakikati kendimden saklamağa
lüzum görmüyorum.
Sıcak öğle vakitlerinde çitlembiklerden birinin güneş parçasıyle karışık gölgesi altında arka üstü
uzanıyorum, başımın içine daha karanlık bir gece getirmek için ellerimle kapalı gözlerimi örtüyorum,
derin derin düşünmeğe başlıyorum.
 Artık şüphem yok. Ben, Lamia'yı daima sevdim. O, küçük, sade biçare bir kız çocuğuydu. Ben, uzun mahrumiyet ve ümitsizlik senelerinden sonra gelmiş muvaffakiyet, şöhret ve saadetle sarhoş, hodgam, görgüsüz bir
 zavallı.
Aşk ve saadet üzerine yeni fikirlerim vardı. Henüz içine girdiğim sahte, kibar muhitin mütasallif ve
mütereddi nazariyeleri. Aşk, öyle bir şeydi ki, mutlaka zarafet, muvaffakiyet, şöhret, servet, ihanetle
beraber giderdi. Yüksek bir insanın zavallı, sade bir Kınalı Yapmcak'a gönül bağlaması, hayatını
vakfetmes" mümkün müydü? Hayatımın tamyle, fikirlerimle, sözlerimle başka bir muhitin adamı
olduğumu iddia ederken benliğim, ruhum Tilkilik'teki karanlık tekkenin ilahüeriyle, Şem'i Dede'nin
neyiyle büyümüş, mahrum ve çekingen çocuk kalmıştı. Daha on altı yaşındayken bir büyük adam
tahammül ve feragatıyle Leyla'nın ilk öpüşünü reddeden, ruhunun mağrur ve münzevi melalini
yıllarca bu topraklarda sürükleyen bağ çocuğu.,.
Ellerimi gözlerimden kaldırıyor, Kerem İn ağır ağır döndüğüne bakıyorum. Sonra, tekrar
gözlerim 
kapanıyor, dolabın iniltisini,, taş havuza dökülen suların berrak sesini dinleyerek düşünmeğe devam
ediyorum : İhtimal, bu aşkın daha başka sebepleri var. Ben, daima uzak bulunduğu yerlerin
daüssılasını, elde edilmesine imkan olmayan saadetlerin hasretini çeken bir hayal hastasıyım. Acaba
şimdi Kınalı Yapıncak'ı ümitsiz bir surette kaybettiğim için mi bu kadar seviyorum?..
Onu belki artık hiç görmeyeceğim. Bir daha gözlerinin bana gülümsediğini görmeden, parmaklarımı
geniş alnına düşen ince saç kıvrımlarına sürmeden öleceğim. Ah, ne yazık!.
Yattığım yerden ağır ağır kalkıyorum, havuza doğru yürümeğe başlıyorum. Bir noktada Kerem'le
karşılaşıyoruz. Hayvan, birdenbire duruyor, büyük, sarı gözlerinin anlar ve acır gibi derin bir
nazariyle bana bakıyor.
Kerem, bu güzel aşkın tek yadigarı gibi kaldı. Gelecek sene burada belki onu bile bulamayacağım.
Dirseklerimi havuzun mermerine dayıyorum, hafif çağıltılarla köpüren sulara ellerimi sokuyorum.
Kınalı Yapıncak'ı ilk defa burada kollanma almıştım. Havaların bulanmağa başladığı bu sonbahar
gününü hatırlıyorum. Lamia, ayrılık günlerinin yaklaştığını düşünerek mahzunlaşıyor, gözleri ümitsiz
bir melalle doluyordu. O, ağlamağa hazırlanırken, ben gülüyor, çilli yanaklarına hafif fiskelerle
dokunarak şaka ediyorum : Bu aşk değil, Kınalı Yapıncak, diyorum, bu biraz ince bir gönül
oyuncağı, dudaklarımızın bir eğlencesinden ibaret.
O vakit benim için belki de öyleydi. Fakat bir şaka, bir yalan, bir eğlence gibi başlayan bu aşk, bir gizli
zehir gibi dudaklardan kalbe indi.
sekiz Temmuz, Bozyaka

Şem'i Dede, bana bugüne kadar felaketlerden bahsetmemişti. Ben de tabii bir şey sormuyordum.
İhtiyar arkadaşımın derdini tazelemek doğru bir şey olmayacaktı.
Bu akşam, Arapdere'ye inen bayırlardan birinin kenarında oturuyorduk. İkimiz de ayrı ayrı
düşüncelere dalmıştık Şem'i Dede birdenbire dedi ki:
Başıma geleni söylediler değil mi evlat?
Evet. Çok teessüf ettim.
Bu cevabı verirken onun yüzüne bakmaktan çekiniyordum.
Sen de mi teessüf ediyorsun? O halde bu işe teessüf etmeyen bir ben kalıyorum.
İhtiyar arkadaşım gülüyordu. Hem de kalbi ve fikri sakin insanların açık, memnun gülüşüyle.
Hayretle gözlerimi yüzüne kaldırdım. Bu Şem'i Dede; ne mağrur, ne duygularına hakim bir adamdı.
Bakışımdan ne düşündüğümü anlamış gibi devam etti:
Ben, bu işi yaptığıma esasen nadimdim. Evlat. Başkalarına söylesem bana meczup deyip
çıkarlar. Sen, belki anlarsın. Bir hayali yarı vefakarım vardı ki, bütün ömrümde bir gün beni yalnız
bırakmamıştı. Geceleri kimsesiz kulemde sessiz dolaşır, tenha kırlarda dolaştığım vakit yanımda
yürür, ney çaldığım, Hafız'ı veya Fuzuli'yi okuduğum zaman karşımda boynunu büker, rengini
bilmediğim gözleriyle ağlardı. Evime yabancı bir kadının gelmesi bu hayali yari darıltmıştı. Onu son
nefesimde bile görmeden öleceğim. diye hayıflanıyordum.
Yabancı, bir gün beni bırakıp gitti. İlk günlerde garipsemedim desem yalan olur. Lakin asıl yarimin
yine benimle barışacağına dair alametler var. Karanlık ve tenha gecelerde kulenin etrafında
dolaştığını, ney çaldığım, Fuzuli'yi okuduğum vakit yavaş yavaş ağladığını işitiyordum.

İçimde tahlil edilmez bir korku ile ihtiyar arkadaşımın yüzüne baktım.O, yine memnun, sakin çocuk
tebessümüyle gülümsüyor, artık başka şeylerden bahsetmeğe başlıyordu :
Ben, kaza ve kader bahsinde düşüne düşüne şu neticeye varıyorum evladım. Dünya'daki
felaketlerden kudreti mesul tutan, bütün kabahati nizamı kainatta arayan mecnunlar var. Kudret,
her ruhu ayrı istidatlarla teçhiz ediyor, her birine ayrı bir yol çiziyor. Herkes, kendi yolundan gitse,
herkes mesut olacak evlat. Böyle bir dünyayı gözünün önüne getir. Hep ayrı ayrı yollarda yürüyen,
birbirlerine hiç dokunmayan, birbirlerini incitmeyen, hatta görmeyen yolculardan mürekkep bir
uzun kafile. Hep kabahat bizde. Ezelde çizilmiş yollardan inhiraf ediyoruz. Hep felaketler bundan
doğuyor. Delil mi istersin? Gökyüzüne bak. Yıldızlara bak. Bu güzel nizamı hangi başka bir sebebe
atfedersin? Bunlar da insanlar gibi kudretin çizdiği yollardan çıkmağa kalkışsalar kainattaki
kıyameti bir tasavvur et. Gökyüzleri yıkılıyor. Kehkeşanlar başımızdan akıp gidiyor. Mevsimler
bozuluyor.
Şem'i Dede, yavaş yavaş kararan akşam semasındaki tektük, yıldızları titrek parmağryle göstererek
devam ediyor; karışık, karanlık, esrarlı şeyler söylüyordu. Ayrıldığımız vakit ortalık tamamıyle
kararmıştı. Ağır ağır bağa dönerken düşünmeğe başladım :
Bu ihtiyar münzevinin dağınık ve muğlak sözlerinde galiba bir parça hakikat var. Ruhumun
bütün sükun ve kararını alan, bu sevdiğim yerleri bana hazin bir surette renksiz gösteren aşk belki
daha derin, daha umumi bir derdin bir şeklinden ibaret. Münzevi ve mahzun ruhlu bir bağ
çocuğuydum, hayatımın gölge ve mahrumiyet içinde geçmesi mukadderdi. Hiç bir şeyden memnun
olmamağa mahkumdum. Fakat burada hiç olmazsa, ruhuma bir sükun ve karar temin edebilecektim, ki, bu da bir dereceye kadar saadet sayılırdı.
Başka bir hayatın, başka bir muhitin cazibesine kapıldım. Birkaç sene kendimi başka bir adam
sandım. Sevdiğimi, mesut olduğumu vehmettim, fakat tabiat hükmünü yapıyor. Bu sarhoşluk
gecesinin sabahı başladı. O alemin bütün avizeleri gözümde söndü. İhtimal, kapalı ateşler gibi için
için yandıktan sonra bugün alevlenen aşkım, bu daha derin ve umumi derdin bir şeklinden ibaret.
Bağ duvarının üstünden yolun tozlarına geniş yapraklı dallarını sarkıtan ihtiyar incir ağacının altına
gelmiştim. Kınalı Yapıncak bir gün beni burada beklemişti. İzmir'den geliyor, bana Nimet Hanımın
selamını getiriyordu. İlk uzun konuşmamız burada geçmişti. Arasıra benden utanıyor, şu dallardan
birini çekerek geniş yapraklarıyle yüzünü örtüyordu. Ben, bu çocukla mesut olabilecektim. Yazık! .
on iki Temmuz Bozyaka
Dünden beri hayatımıza biraz değişiklik geldi. İstanbul'dan bir misafirimiz var.
Evvelsi akşam, yemekten sonra gazete okuyordum. Cavidan, elinde bir mektupla odaya girdi:

Şimdi İzmir'den bir mektup aldım. Kimden olduğunu tahmin edemezsin. Namık Behçet
Beyden. İki gün evvel bir iş için İzmir'e gelmiş. Yarın sabah bizi ziyaret edeceğini söylüyor.
Gazeteyi bırakarak:
Ne ala, dedim, tabii bir iki gece burada alıkoyanz. Namık Beye Bozyaka'yı göstermek lazım.
Cavidan'da hafif bir tereddüt hissettim:
Nasıl olur?. Bizi rahatsız etmez mi?
Niçin rahatsız etsin?. Namık yabancımız mı?
Evet amma, burada biraz başka tarzda yaşıyoruz.
Hiç ehemmiyeti yok. Bahusus sen de eğlenirsin. Bugünlerde biraz rahatsızım. Söylemeğe
hacet yok. Tabii f ar kındasın. Seni çok kere yalnız bırakıyorum. Her halde bu ziyaret hoşuna
gitti.
Yeniden gazeteyi elime almıştım. Cavidan'ın sözlerime pek inanmadığını, arasıra göz ucuyle bana
baktığını hissediyordum.
Bu Namık Behçet Bey, karımın uzak akrabalarındandır. Meşhur bir fotoğraf meraklısıdır. Bu bahane
ile Avrupa'da mükemmel kimya tahsil etmiş, malumatlı ve değerli adamlar sırasına girmiştir.
Avrupa'da arasıra görüşürdük. Bu defa İstanbul'da bize daha sık sık gelip gitmeğe başladı.
Bu genç, benden evvel Cavidan'la evlenmek istemiş; fakat muvaffak olamamış. Kayınpederim mi
razı olmamış, yoksa Cavidan mı reddetmiş, buralarını pek iyi bilmiyorum. Her halde şurası
muhakkak ki, bu Namık Behçet Beyde, Cavidan'a karşı oldukça eski bir temayül var.
Son zamanlarda adamcağızın dertleri tazelenmeğe başladı. Biraz budalaca bir genç olduğu için bunu
anlamakta gecikmedim.
Namık Behçet Beyden kuşkulanmak kendi nefsime karşı bir tenezzül karıma karşı bir hakaret olurdu.
Onun için hiç aldırmıyor hatta arasıra Cavidan'la senin sabık sevgili diye şaka ediyordum. Bir gün
yine aramızda onun sözü geçmişti. Gülerek dedim ki:
Evlenmeniz pek hoş olacaktı. Kim bilir günde kaç vaziyette resmini alacaktı.
Cavidan, birdenbire asabileşti:
Rica ederim Kenan. Bu latifeyi bir daha tekrar etme, dedi.

Ben, gülerek sordum:
Niçin?. Ne zararı var?
Zeki Cavidan, bu sualimdeki manayı anlamamış gibi izah etti:
Beni fotoğraf modeli olarak tasavvur etmek hayalen olsun az çok gülünç bir mevkie koymak
olmaz mı?
O günden sonra bu şakayı tekrar etmedim.
Namık Behçet, mektubundan bir gün sonra Bozyaka'ya geldi. Bu beklenmez Izmir seyahatinin
sebepleri hakkında bana uzun uzadıya izahat verdi, sonra lakayt bir tavırla :
Hazır gelmişken sizi de ziyaret edeyim dedim, dedi.
Bu sözler üzerine hiç şüphem kalmamıştı. Namık, Cavidan için geliyordu. Gülerek dedim ki:
Cavidan namına sizi protesto edeceğim Namık Bey. Onu ziyaret vazifesini bütün öteki
işlerinizden, ehemmiyetli addetmeliydiniz.
Namık şaşırdı; kızarıp bozarmağa başladı. Kesik kesik gülüyor:
Şüphesiz. Şüphesiz. Elbette. şunu söylemek istiyorum ki, diye kekeliyordu.
Ben, hakim ve biraz müstehzi bir tavırla :
Bunu tamir etmek için bir çare var. Bir hafta bizde misafir kalırsınız.
Namık, gözlerini açıyor, bu saadete bir türlü inanamıyordu:
tmkan yok. O kadar meşgulüm ki.
Ben, fare ile oynayan, kedi gibi birden muamelemi değiştirdim :
Çok teessüf ederiz, fakat ne yapalım. Mademki bu kadar meşgulsünüz.
Bu sözler, Namık Beye adeta dehşet verdi, tüylerini ürpertti. Şaşkınlığını gizlemeğe çalışarak :

Yok. Gerçi o kadar mühim değil. Sonra, buraları ne güzel. Birkaç gün bu tabiat içinde
yaşamak.
O halde bir hafta. Pazarlık yok. Misafirimiz, tekrar ümidini kıracak bir şey söylememden
korktu, telaşlı bir memnuniyetle kabul etti.
Cavidan, misafirimi civarda gezmeğe götürüyor. Namık Bey, alay alay fotoğraflar alıyor.
Ben, nadiren onlara refaket ediyorum. Budala, belki Cavidan'ı kıskanıyorum sanır. Hiç böyle şeye
tenezzül eder miyim?
Doğrusunu söylemek lazım gelirse ben, bu Namık Behçet Beye minnettarım. Cavidan'la çok yalnız
kalmıştım. Müzmin mahzunluklarımı, ağır tahayyüllerimi karımdan gizlemekte müşkülat

çekiyordum. Bir çardağın zayıf gölgeleri altına arka üstü uzanmak, saatlerce olduğum yerde uyuşup
kalmak bugünlerde benim için büyük, dayanılmaz bir ihtiyaç. Halbuki karıma karşı üzüntülü bir
muhabbet komedyası oynamağa mecburdum. Namık Behçet Beyden, Allah razı olsun. Hayırlısıyle
bu cansız Bozyaka'dan bir kendimi kurtarsam. Bir daha adını anmayacağım.
yirmi iki Temmuz
Misafirim gitti. Cavidan'la yine baş başa kaldık. Bu yaz, biter tükenir şey değil. Sonbahara dünya
kadar vakit var. Nafile, tahammül edemeyeceğim.
yirmi dört Temmuz
Çok şükür kurtuluyorum. İki güne kadar gideceğiz. Bu akşam üstü Cavidan'la Münir Beyin
köşkünden dönüyorduk. Gurubu seyretmek için tepenin yüksekçe
bir noktasında durduk. Cavidan, dalgın bir nazarla uzaklara bakıyordu. Sükutumuzun çok uzadığını
farkettim :
Ne güzel değil mi? dedim.
Karım, hiç tavrını bozmadı, dudaklarının ucuyle :
Evet, fakat hep aynı şey, dedi.
Sen, galiba sıkılmağa başladın Cavidan?
Hiç neşeli değilsin.
Bunu farkettiğine teşekkür ederim.
Bu, açık olduğu kadar haklı bir şikayetti. Zavallıyı hakikaten çok ihmal ediyordum.
Benim bir zamandan beri sinirlerim hasta Cavidan, dedim, şüphesiz geçici bir şey. Bir zaman
sonra kalmayacak. Yine evvelki gibi şen, canlı bir adam olacağım. Sana karşı kusurlarım oluyor.
Ne yapayım? Hastalık hali. Hem mademki sıkılmağa başladın, bir iki güne kadar istanbul'a
dönmekten kolay bir şey yok.
Cavidan, hayretle yüzüme bakıyordu. Ben, devam ettim:
Doğrusunu istersen, ben de artık buralardan bıktım. Gecesi, gündüzü, ay'ı, güneş'i hep birbirine
benziyor. Evet, istersen bir iki güne kadar İstanbul'a döneriz.
Cavidan, memnun oluyor, fakat bunu belli etmemeğe çalışıyordu:
Güzel amma, ya eserin?..
Birkaç günden beri epeyce çalışıyordum. Eser, hayli ilerlemeğe başladı. Fakat sen de teslim
edersiri ki, çok ruhsuz. Her halde benden beklenilecek kıymette bir şey değil. Nafile, hastalık
vaktinde sanat olmuyor. Bir zaman daha bekleyeceğiz.
Karım, bu izahatı kafi gördü, fazla bir şey söylemedi. Bağa dönerken ikimiz de neşeliydik. Bir iki
güne kadar bu cehennemden kurtuluyorum.
yirmi altı Temmuz
Öbür gün yola çıkmamız kararlaşmıştı. Burada bizi ne kadar seven varmış. Herkes teessüf ediyordu.
Hele dayımı kandırmcaya kadar akla karayı seçtim.
Bu akşam komşularımızdan biri beni bağına davet etmişti. Son olduğu için reddetmedim. Ne kadar
iyi etmişim. Bildiklerimden birçoğu oraya gelmişti. Bu vesile ile onlara da veda etmiş oldum.
Lamia'nm amcası Şükrü Bey de oradaydı. Adamcağız bir aralık yanıma geldi:
İstanbul'a dönmek üzere olduğunuzu biraz evvel evde söylediler. Pek teessüf ettim, adeta neşem
kaçtı,
dedi.
Ben, hafif ve lakayt bir gülümseme ile teşekkür ettim.
Şükrü Bey, devam etti:
Yakında bizim de misafirimiz geliyor. Bugün Lamia'dan mektup aldım. Yakında kocasıyle
beraber İzmir'e geleceğini, üç beş gün bizde kalacağını söylüyor. Yengesi sevincinden deli oldu.
Zavallı kızı kendi evladım gibi severdim.
Şükrü Bey, bu sözleri yarı karanlık köşesinde söylememiş olsaydı ölü gibi sarardığımı görecek,
mutlaka her şeyi anlayacaktı. Göğsüm tıkanıyor, kulaklarım uğulduyordu. Çocuk gibi kendimi yere
atmak, sevincimden ağlamak istiyordum. Meğer ben, Kınalı Yapmcak'ı ne kadar seviyormuşum!
Şükrü Bey, ceplerini karıştırmağa başlamıştı:
Mektubu nereye koydum acaba, diyordu, üvey kızıyle çıkardığı bir resmi göndermiş. Size
göstereyim. Lamia, ne kadar değişmiş. adeta kocaman bir hanım olmuş.
Kalbim parçalanacak gibi çarpıyordu. Bu dakikada

onun resmini görmek kendini görmek gibi bir şeydi. Şükrü Bey, ceplerini ne öldürücü bir ağırlıkla
arıyordu! Oturduğum yerde asabiyetten, hırçınlıktan çıldırıyor, kendi kendimi yiyordum.
Mektup bir türlü bulunamadı. Şükrü Bey :
Bu ceplerimde yok. İhtimal pardösümün cebinde bırakmış olacağım, dedi.
Sonra, başka şeylerden bahsetmeğe başladı.

Lamia'yı birkaç gün sonra görmek ümidi olmasaydı bu inkisarı hayale tahammül edemezdim.
Burası çukur bir yerdi: bir yanında sakil bir duvar, öte yanında bağ sahibinin mağmum manzaralı
tahta kulesi vardı. Çardak, insanı boğacak kadar basık, dallardan birisine asılmış fener, ölü gözü gibi
sönük, hasırların üstünde oturan bu adamlar isyan, istikrah verecek kadar adi ve ruhsuzdu. Biraz
evvel soğuk, bayağı şeyler söylüyorlar, en olmayacak şeyler için kaba kaba gülüyorlardı. Halbuki
şimdi.
Bu umulmaz müjdeyi aldığım harap bağı dünyada unutmayacağım. Burada gördüğüm simaları
ömrümün sonuna kadar seveceğim.
Geceyi gürültüleriyle dolduran ağustosböceklerinden daha canlı bir mahluk olmuştum. Mütemadiyen
söyledim, hem öyle güzel, sevimli, ümit verici şeyler söyledim ki, misafirler hayret ettiler. Biraz evvel
çardağın karanlık köşesinde oturan mağmum ve sükuti adama birdenbire ne olduğunu
anlayamadılar. Gece yarısına doğru meclis dağıldığı vakit, Şükrü Beyi bağının kapısına kadar
götürdüm. O, içeri girdikten sonra alçacık duvarın üstünden karanlık bahçeyi uzun uzun seyrettim.
Demek bu ağaçların arasında Kınalı Yapmcak'ı tekrar görecektim.
Bağımızın arkasındaki ince yolda dolaşıyor, bir türlü içeri girmek istemiyordum. Bu çılgın sevinci nereye sığdıracaktım? Mehtap yoktu. Fakat gökyüzü
bir peri alemi kadar güzeldi. Bir aralık Cavidan'ın beni merak etmesi ihtimalini düşündüm. Bu gece,
karımı da seviyordum. Hem de böyle titreyen, sızlayan bir aşkla. Fakat bir türlü içeri girmeğe
kendimi razı edemedim. Ellerimi cebime soktum, ıslıkla eski havalardan birini çalarak yokuşu
inmeğe başladım. Kalbim, taşkın bir sevgi ve şefkatle bunalıyor, rikkatten gözlerim yaşla doluyordu.
Kırkçamlar'm eteğindeki sel çukurlarında dolaştım. Kınalı Yapıncak'm dört sene evvel Nimet'le beni
kurtarmak için kolunu incittiği su kenarına gittim, oradan Şehitler Mezarlığı'na kadar yolumu
uzattım. Bir gece, onu buraya kadar getirdiğimi hatırlıyorum. Lamia, bu karanlık ve harap mezarlığın
kenarında esrarengiz bir haşyetle ağlamağa başlamıştı. Onugörünmez bir tehlikeye karşı müdafaa
eder gibi kollarımda sıkıyor, gözlerinden, dudaklarından öpüyordum. Şimdi hala o hırçınlıkların
sesini kulağımda, bu göz yaşlanyle ıslanmış buselerin acı lezzetini dudaklarımda buluyordum.
Korkmuşbir aciz mahluku kollarında teselli etmek ne tatlı şeydi! Bu biçare, müdafaasız mahluku bin
korku, bin tehlike içine atıp gitmiştim. Lamia, kim bilir kaç defa o geceki gibi ağladı. Niçin kalbim bu
kadar uzun zaman susmuştu? Niçin ben aşkımı, saadetimi böyle yüzüstü bırakıp gitmiştim?
Buradan geri döndükten sonra yolumu çevirdim, karanlıkta bin güçlükle yokuşu tırmanarak
Kırkçamlar'a çıktım. Çocukluğumdan beri ben Kırkçamlar'ı bin türlü ziya ve hava içinde gördüm.
Fakat, onu daima yağmurlu ayrılık gecesinin manzarasıyle gözümün önüne getiririm. Yağmur,
çamların yüksek tepelerinde hazin sesler çıkarıyor, sararmış yapraklar, yerleri deniz gibi dolduruyordu.

Gece vakti, hele mehtaplı gecelerde bu yerlere gelmeğe yüreğim tahammül etmiyordu.
Demek birkaç gün sonra yine Lamia'yı buralarda görmek, mehtabın içinde daha uçuk görünen
saçlarını. Yine fazla hayale kapılıyorum. Bu ümit, müebbeden öldü, biliyorum. Maamafih, olsun.
Ben, buna da razıyım. Elverir ki onu bir kere göreyim.
yirmi dokuz Temmuz, Bozyaka
Bayramı bekleyen çocuklara döndüm; içim içime sığmıyor. Sabahtan akşama kadar etrafımı neşeye,
şenliğe boğuyorum.
Müjdeyi aldığım gecenin sabahı Cavidan'a bir yalan uydurmuş, İstanbul'a avdetimizi biraz daha
geciktirmemizi rica etmiştim. Şimdi bu dönüş bahsini büsbütün kapadık. Karımla adeta bir balayı
hayatı yaşıyoruz.
Bugün Cavidan'a saatlerce keman çalmış, bütün sevdiği, istediği parçaları tekrar etmiştim. Kemanı
bıraktıktan sonra onun ellerini ellerimin içine aldım. Avuçlarını hafif hafif yanaklarıma, alnıma
sürüyor, küçük buselerle parmaklarım öpüyordum. Bu hareketler, yaşlı bir adam aşkından ziyade bir
çocuk rikkat ve muhabbetine, bir kedi yavrusu yaltaklanmasına benziyordu.
Cavidan'm gözlerinde mesut, memnun bir gülümseme vardı.
Yeniden halaylarımızı yaşamağa başladık Cavidan, diye latife ettim.
Karım, dikkatle yüzüme bakarak :
Hayır, dedi, sen beni o zaman bu kadar hararetle sevmedin. Tuhaf bir şey söyleyeyim mi Kenan?
Ben, senin gözlerinin hiç bir zaman böyle parladığım görmedim. Hayret ediyorum.
Ben, muzaffer bir kahkahayla güldüm :
f
Bu, muvakkat bir hastalık. Elbette geçecek. Yine eskisi gibi şen, canlı bir adam olacağım, demez
miydim? Görüyorsun ya, artık büsbütün iyi oldum. Seni eskisinden çok seviyorum. Buna başka bir

delil de gösterebilirim. Kemanımın sesi, onun ihtizazı. Hiç bir şey benim ruhum gibi mizaç ve
sıhhatimi de kemanım kadar iyi ifade etmedi. Avrupa'da talebeliğim zamanında bir genç doktorla
tanışmıştım. Henüz mevki tutmamış, fakat çok müsait bir adamdı. O vakit sık sık asabi
rahatsızlıklarım vardı. Arasıra ona müracaat mecburiyetinde kalırdım. Doktor nabzımı, hararetimi
muayene edeceği yerde, elime kemanımı verir : Bir şey çal Kenan! derdi. Dikkatle yüzüme bakarak
beni dinler, sonra hükmünü verirdi: Yorgunsun Kenan! Sinirlerin yine üzgün. Uyumamışsın,
havasız, hareketsiz oturup düşünmüşsün. Yahut: Bu seferki hastalığın hayali bir şey. Hiç bir
şeyin yok. Vehimden, kuruntudan ibaret. Şüphesiz arkadaşım biraz da latife ediyordu. Fakatkemanımın ihtizazlarıyle kalbimin, asabımın hareketleri arasında bulduğu münasebet büsbütün
esassız değildi. Böyle devam ederse yeni eserim ümidimden güzel olacak.
Dün Şükrü Beye misafir gittim. Saatlerce konuştuk. Hiç bir sohbet esnasında bu kadar dikkat sarf
ettiğimi, bu derece üzülüp yorulduğumu bilmiyorum.
Şükrü Beyin sözlerini dinliyor gibi görünmek, lazım gelen cevapları vermekle beraber bütün kuvvet ve
inceliğimi ona Lamia'yı, Lamia'nın resmini hatırlatmağa sarfediyordum. Arasıra ayağa kalktıkça,
etrafında bir şey aradıkça yüreğim ağzıma geliyordu. Fakat bütün üzüntüm boşa gitti, iki saat
beyhude yere yorulduktan sonra meyusane eve döndüm.
Vaktiyle Kınalı Yapmcak'm bir küçük resmini, aşka


tutulmuş mektep çocuklarının yaptığı gibi bir tutam saçını niçin alıp saklamadım?.
Vakit hayli geç. Cavidan, içerde çoktan uyudu. Gece, sıcak ve karanlık. Ağustosböcekleri
mütemadiyen ötüyor. Bağa hafif bir ateşböceği yağmuru yağıyor gibi. Lamia, birkaç gün daha
gecikirse tam mehtabın zamanına tesadüf edecek. Acaba onu eskisi kadar sık görecek miydim?
Zannetmem. Fakat ne ziyanı var?. Hiç olmazsa bir kere bakışacağız, bir kere gözlerimiz birbirine
tesadüf edecek ya.
dört Ağustos, Bozyaka
Bayırın alt başında bir çoban kaval çalıyordu. Kırkçamlar'dan yolun köşesinde iki kadın gölgesi
göründü. Yaklaştıkları vakit seslerinden tanıdım. Dayımın küçük gelini Mesude ile Cavidan'dı. Biraz
sonra karşımdaki duvarın yanma gelip durdular. Çoban, kavalına fasıla vermişti.
Ne söylediklerini açıkça işitiyordum.
Cavidan, uzaklara bakıyor:
Merak etmeğe başladım. Niçin gelmedi acaba? diyordu.
Mesude cevap verdi:
Sakın İzmir'de kalmasın?.
Şimdiye kadar İzmir'de kalmasına imkan yok. Hem demin onu arka bağda oturan komşu ile
konuşurken görmüşler.
Kırkçamlar'da kendisini beklediğimizi biliyor, değil mi?
Tabii. Sütnine onu beklemek için bağda kaldı. Gelir gelmez buraya gelmesini söyleyecekti.
Aklıma başka şeyler geliyor. Sakın rahatsız olmasın.
Allah esirgesin.
Öyle de olsa haber göndermesi lazım gelir. Ben. bağa kadar, gitmeyi düşünüyorum.
Mesude, ona rica etmeğe başladı:
Siz zahmet etmeyin. Birisini gönderelim. yahut ben gideyim.
Cavidan, bir karar veremiyor, hala yola bakıyordu. Nihayet, geri dönmeğe razı oldu :
Kenan' m bazı böyle garip halleri vardır. Bir şey değil, dayısı üzülecek. Sofra başında
bekliyorlar.
Bağdaki kuru yapraklarda hafif bir hışırtı oldu. Bu, bana bir yılan sürünmesi gibi geldi. Gayriihtiyari
yerimden kımıldandım.
Geri dönmek üzere olan Cavidan ile Mesude bu gürültüyü işitmişlerdi. Bulunduğum yere doğru
bakıyorlardı. Birdenbire içime bir korku düştü. Ya beni dikenlerin içindeki bu küçük ve kuru sel
çukurunun içinde upuzun yatmış görürlerse?. Verilecek hiç bir cevap yoktu. Tehlikenin
uzaklaşmasına yardım edecekmiş gibi gözlerimi kapadım, bir ölü gibi hareketsiz durdum.
Bir saate yakın bir zamandan beri bu kuru sel çukurunun içinde yatıyordum. Kemiklerim ağrıyor,
ayaklarım karıncalanıyordu. Elbiselerime dolan tozları, dikenleri silktim.
Ağır ağır Kırkçamlar'a doğru yürümeğe başladım. Mehtabın en güzel gecesiydi. Dayım, adeti üzere bu
"az da Kırkçamlar'da komşulanna bir ziyafet verecekti. RaSda bir haftadan beri hazırlık
görülüyordu. Bu rhehtap eğlencesi beni küçük çocuklardan ziyade sevindiriyordu.

Ben, Kınalı Yapıncak'ı böyle bir ziyafet gecesinde sevmeğe başlamıştım. Kalbimde bir his vardı.
Lamia'nm bu mehtap eğlencesine yetişeceğini söylüyordu. Bu gece, ayın doğmaması nasıl imkansızsa
onun gelmemesi de bana öyle imkansız görünüyordu.
Bugün erkenden İzmir'e inmiştim. Birçok mühim işlerim vardı. Lamia'nın gelmediğini biliyordum.
Fakat işlerimle uğraşırken, bildiklerimle konuşurken içimde gizli bir sevinç hissediyor : Gittiğim
zaman onu mutlaka gelmiş bulacağım. diye düşünüyordum. Bir hayal inkisarından korkar gibi
mahsus geciktim. Ben, araba ile Bozyaka'ya dönerken güneş batıyordu. Katiboğlu caddesinde birkaç
defa arabacıya seslendim : Daha yavaş gidelim, acele etme. dedim. Bozyaka yolunun denizi gören
bir yerinde arabayı büsbütün durdurttum. Güneş batmış, körfezin nihayetlerinde bir hafif kızıltı
kalmıştı. Artık etrafıma bakmıyor, yorgun vücudumu arabanın bir köşesine bırakıyordum.
Bağın dış kapısı önünde sütnineyi gördüm. Kırkçamlar'da beni yemeğe beklediklerini, vakit
geçirmeden hemen oraya gelmemi tembih ettiklerini söyledi. İhtiyar kadının kalbimden geçen şeyleri
anlamasından korkuyor gibi yavaş bir sesle :
Komşulara misafir gelmedi, değil mi sütnine? dedim.
Hayır. Kimse gelmedi. Bağa girmeden yandaki yola saptan.
Şükrü Beyin kapısı önünden geçerken gaynihtiyari içeri baktım. L.amia'nm eniştesi ile yengesi
el!erir de sepetlerle. Enise Hanım, beni görünce başörtüsünü düzeltti:
Kırkçamlar'a mı Kenan Bey. Ularlar olsun. Biz de birazdan geleceğiz, diye seslendi. Başımla
müphem bir işaret yaparak süratle geçmiştim.

Fakat gittikçe adımlarımı yavaşlatıyor, bu fırsattan istifade ederek Lamia'yı sormadığıma pişman
oluyordum. Epeyce ilerlemiştim. Birdenbire aklıma bir bahane geldi. Heyecan Ve süratle geri
döndüm. Şükrü Bey, hala kütüklerin arasında dolaşıyordu. Bu defa ben ona seslendim :
Beyefendi, biraz zahmet eder misiniz? O, kolunda bir sepetle kapıya geldi:
Bir iki gündür galiba İzmir'e inmediniz. İstanbul gazeteleri geldi. Havadisler var.
Pardösümün cebini dolduran bir yığın gazeteyi Şükrü Beye uzattım. Komşumun politika
dedikodularına meraklı olduğunu biliyordum. Memnuniyetle gazeteleri aldı:
Teşekkür ederim Kenan Bey. Güzel havadisler ha. Fakat gazetelerin bağını açmadan bu
havadisleri nasıl okuduğunuza hayret ediyorum.
Hafifçe bozularak cevap verdim:
Başka gazetelerden okudum.
Ben de size bir salkım üzüm vereyim Kenan Bey. Yiye yiye gidersiniz. Şehirde olmaz amma, bağ
aralarında mubahtır.
Komşunun uzattığı salkımı alırken birdenbire aklıma gelmiş gibi sordum :
Misafirlerinizden ne haber?. Ne vakit geliyorlar?.
Şükrü Bey, cevap verdi:
Lamia mı? Galiba vazgeçmişler. Dün akşam mektup aldım. Aman, üzümünüzü düşürdünüz.
Şaşkın bir tavırla yere eğiliyor, tozların içinde dağılan salkımı toplamağa çalışıyordum. Şükrü Bey
gülerek:
Ne yapıyorsunuz Kenan Bey?. Başkasını vereyim, dedi. Bir başka salkım uzattı, bahçelerin
arasındaki dar gölgeli yollardan koşar gibi geçiyordum. Kırkçamlar'a giden caddeye çıktığım zaman karşı
dağlarda ay doğuyordu. Ömrümde bu kadar hazin ve ümitsiz bir mehtap görmemiştim. Kendi
kendime : Bana dünyayı zindan ettin Lamia! sözlerini tekrar ediyordum. Bu yeni sevmeğe başlamış
kız çocuklarına yaraşan sadedil, masum cümle bana, yanık bir şikayet mersiyesi gibi tesir ediyordu.
Bir bağın önündeki eski tanıdıklarımdan ihtiyar bir jandarma mülazimine rastgeldim. Bir iki dakika
beni lakırdıya tuttu. Bu lüzumsuz, bayağı sözleri anlamak, onlara cevap vermek öyle üzücü bir şeydi
ki.
Bu tesadüf, daha ileri gitmek için cesaretimi kırdı. Orada birçok lakayt, şen insanlara tesadüf
edecektim. Beni kendi kendime bırakmayacaklardı. Dinlemek, söylemek, gülmek lazım gelecekti.
Halbuki ben, ömrümde ilk defa ölmeyi düşünüyordum. Üç sene, evvel o güzel mehtap gecesinde
Kınalı Yapıncak'ı kollarıma aldığım yere gelmiştim. Orada harap kule büsbütün yıkılmış, ay ışığının
gölgelerimizi aksettirdiği duvar bir taş yığınından ibaret kalmıştı.
Yolun öte tarafındaki kuru sel çukurunun kenarına oturdum. Zihnimde o geceden sonra geçen
mehtapların hesabını yaptım. İçim anlatılmaz bir acı ile yanıyor : Aradan tam otuz yedi mehtap
geçti. Ne uzun. Ne uzun! diye şikayet ediyordum. Gözlerim kapanıyor; derin, uzak bir ufkun

içinde bu otuz yedi mehtap bir kafile gibi, gittikçe daha soluk ve sönük uzanıyordu. Kimi bembeyaz
karlar üstüne, kimi yapraklarını dökmüş ağaçlara, kimi taze manzaralara serpilmiş mehtaplar.
Bir sel çukuruna çalılar dökülmüş, yapraklar dolmuştu. Bu çukurun içine upuzun yattım.
Bayırın altında bir çoban kaval çalıyordu.

Bilmem hangi bedbin şairin kitabında okumuştum : Ölüm acı bir ilaçtır, diyordu, unutmak ve artık
ıstırap çekmemek için yüzümüzü buruşturarak, iğrenerek, gözlerimizi kapayarak bir hamlede
içtiğimiz ilaç. Bazı meyus saatlerimde bu şaire hak vermiştim. İnsanın, ölümü gönül rızasıyle kabul
etmesini aklıma sığdıramıyordum. Bu kuru yapraklarla dolu çukurda yatarken fikrimi değiştirdim.
Ölüm, sadece bir vasıta değildi. Kara toprağın içinde sönüp gitmekte, mahvolmakta ayrıca bir zevk,
bir lezzet de vardı.
Cavidan'ın Mesude ile ta önüme kadar gelmesi bana biraz kuvvet verdi. Kırkçamlar'a doğru yürümeğe
başladım. Fakat ağaçların altındaki fener ve çıra ışıklarını, bu ışıklar arasında dolaşan alacalı insan
gölgelerini gördüğüm, haykınşmaları işittiğim vakit içime yeniden bir cesaretsizlik geldi.
Ne olursa olsun gitmeyeceğim. Beni çağırtmak için bağa adam göndermeleri ihtimalini düşünerek
yandaki yollardan birine saptım.
Arka yoldaki kapıdan içeri girdiğim vakit bir köpek havladı. Küçük bir ahretlik kız : Beyefendi
geldi. diye bağırarak köşke koştu. Pencerelerde fazla aydınlık, bağda fazla bir telaş ve gürültü vardı.
Derhal anladım. Esrarengiz surette ortadan kaybolmamı merak etmişler, ihtimal, beni aramağa
adamlar çıkarmışlardı. Bahçedekilere dert anlatmak mecburiyetinden kurtulmak için doğru köşke
girdim, kapıyı kapadım.
Cavidan, beni çok merak etmişti. İçeri girdiğim Vakit bu merak, hiddete tahavvül etti. Fakat asabiyet
göstermeğe tenezzül etmiyor, sahte ve biraz istihfafkar bir lakaydi ile hareket ediyordu.
Şüphesiz bir şey söylemem, mazeret göstermemi bekliyordu. Keski böyle yapsaydım. Fakat
anlaşılmaz bir


inatla sükut ettim. Karım, kendini zaptedemedi. Yüzüme bakmaktan çekinerek :
Şüphesiz şimdi İzmir'den geliyorsunuz, dedi. Sadece hayır diye cevap verdim.
Dayınıza karşı pek. kibar bir muamele ettiniz.
Kendimden bahsetmiyorum. Çünkü anlaşılmaz tabiatlarınıza artık alışmağa başladım.
Hiç bir şey söylemeğe lüzum görmüyor musunuz?
Hayır.
Bu hayır sözü dudaklarımdan mümkün olduğu kadar kuru, soğuk, mütecaviz bir ahenkle
dökülmüştü. Bir fenalık yaptığımı hissediyor, fakat kendimi tutamıyordum. içimde kine benzeyen.
sebepsiz, soğuk bir hiddet doğuyordu.
Cavidan, bembeyaz kesilmişti. Maamafih, hala vakur sükununu muhafazaya çalışıyor, dudaklarını
ısınyordu.
Bu muamelenizi izah etmek için ya ahvali sıhhiyenizde bir fevkaladelik olduğunu, yahut büyük bir
felakete uğradığınızı kabul etmek lazım.
Cevap vermiyorsunuz.
Piyanonun üstündeki küçük vazolardan biriyle oynuyordum. Birdenbire onu yere attım, kırdım. Bu,
bir kaza mıydı? Bilmiyorum. Fakat kaza ile yere düşen bir vazo böyle acı bir sesle parçalanmazdı.
Zannederim ki, kast, yahut kaza ile adam öldüren bir insan daha fazla dehşet duyamaz.
Cavidan, garip bir ihtilaçla sarsıldı. Fakat yine kendini zaptetti. O vakur, yırtıcı istihfafiyle beni
baştan aşağı süzdükten sonra içeriki odaya girdi, kapıyı kapadı.

Bulunduğum yerde, taş gibi donmuştum. Zavallılığımı, adiliğimi, düşkünlüğümü bu dakikadaki kadar
kuvvetle hissetmemiştim. Kendimle beraber bir başka mahlukun hayatını da kırıyordum.
Ne anlaşılmaz, ne sefil bir muamma idim. Beni sevenlere fenalıktan başka bir şey yapmıyordum.
Bir dakika evvel içimde kuru, vahşi bir huşunet vardı. Şimdi rikkatten, pişmanlıktan eziliyordum.
Karıma hayatımı, ruhumu bütün biçarelikleri, sefaletleriyle söylemeyi düşündüm. Birkaç defa
kapısına kadar gittim. Fakat içeri giremedim.
Perdeleri sımsıkı kapadım. Piyanonun kenarına kollarımı dayadım. Saatlerce bu halde kaldım.
Artık Bozyaka'ya tahammül edemiyordum. Yarın sabah Cavidan'a tarziye vereceğim. Hastalığımdan
bahsedeceğim. Hemen İstanbul'a dönmek için yalvaracağım. Bu toprakların kokusu beni öldürecek.
iki Ekim, Nişantaşı

Bugün karımın akrabalarından bir genç kızın nişan merasiminde bulunduk. Damat, maruf bir
diplomat. Fakat şuursuz, ruhsuz bir adam. Sonra, vücudu gibi kalbi de fazla yıpranmış. Yüzündeki
çizgilerin derinliğinden, rengindeki yorgunluktan, bakışındaki mağmum sönüklükten apaşikar
anlaşılıyor. Genç kız, inadına terütaze, pürhayat bir mahluk.
Merasim esnasında ikisi de mesut görünüyorlar, tebriklere, temennilere hararetle mukabele
ediyorlardı. Akşam üstü eve dönmek istediğimiz vakit genç kızm annesi itiraz etti r

Ne olur, bu gece bizde kaim. insan, ferahlı günlerinde sevdiklerini yanında görmek istiyor, dedi.
Cavidan, birçok mazeretler söylüyor, hemen eve dönmek için ısrar ediyordu.
Yine karımın akrabalarından bir ihtiyar hanımefendi bizi müdafaa etti:
Üstlerine varmayın. Siz sevdiklerinizi yanınızda görmek istiyorsunuz. Fakat ya onlar
münhasıran birbirlerini görmek istiyorlarsa?. Bilirsiniz ki, birbirlerini çok seven insanlara evlerinin
yalnızlığından güzel şey olamaz.
Öteki, tatlı bir saffetle gülerek itiraf etti:
Asıl maksadımı söyleyeyim mi?. Yeni nişanlanan bir kıza birbirini çok seven insanları
göstermekten iyi ders olmaz. İsterdim ki, Suzan'ın saadeti hakkında şüphesi kalmasın, bunları taklit
etsin.
Kadıncağızın sesinde, gözlerinde hafif bir endişe vardı. Benim gizli ıstırap ve inkisar alametlerini
göstermekte hazin bir meleke kazanan gözlerim gibi onun kalbi de Suzan'ın mesut olmadığını
hissetmişti.
Bu genç kız, evlenmekten memnun değildi. Merasim esnasında herkes kendisine bakarken Suzan,
sevinçten, neşeden uçuyor gibi görünüyordu. Fakat biraz sonra yabancı gözlerin başka yerlere, başka
çehrelere döndüğünü gördüğü, saadet denilen şeye artık inanmayan bedbaht bir adamın uzaktan
uzağa kendisine baktığından şüphe etmediği vakit bu sahte neşeyi bir maske gibi yüzünden atmıştı.
Deminden beri evin içinde dalgın ve serseri dolaştığını görüyordum.
Annesi veda vesilesiyle onu yanımıza çağırdı, küçük bir nutukla bizim saadetimizi bir kere daha tasvir
etti: Görüyor musun Suzan?. Bir gecelerini feda etmeğe razı olamıyorlar, ihtiyar halalarının
hatırını kırıyor, diye sözünü bitirdi.

Bu sade vaka, bilmem neden bana dokundu ve bu gece defterime bu satırları yazmağa mecbur etti.
Zavallı saf hanımefendi, benim iki aydan beri Cavidan'la dargın olduğumu bilmiyordu. Hayalen bizi
takip etmesini isterdim. Gülüşerek, konuşarak girdiğimiz arabanın kapısı kapanır kapanmaz
tebessümlerimizi ve cümlelerimizi nasıl yarım bıraktığımızı, onun bir köşeye, benim bir köşeye nasıl
büzüldüğümüzü, sonra evde bir kelime söylemeden odalarımıza çekildiğimizi görmeliydi. Bir hafta,
on gün, belki daha uzun bir zaman sonra bu kadıncağız, bizi gördüğü zaman birbirimize söylediğimiz
sözleri yine çok tatlı bulacak, onların araba kapısında yarım kalmış cümleden sonra aramızda teati
edilmiş ilk kelimeler olduğunu anlamayacak.
Cavidan'la ne hazin bir komedya oynuyoruz. Karım, çok mustarip. Fakat mağrur olduğu için bunu
göstermiyor. Etrafa karşı zevahiri kurtarmakla iktifa ediyoruz. Dargınlığımızın muayyen bir sebebi
olsa barışmak çok kolay .Ona tarziye veririm, istemediği şeyleri bir daha yapmam. Yavaş yavaş
münasebetimiz düzelir. Fakat çok titiz, çok fena bir adam oldum. Karımın hakkı var. Kendimden
kendim memnun değilim ki, o memnun olsun. Evet, bugün barışmak kolay. Fakat biliyorum ki,
yarın yine darıltacağım. O halde niçin bile bile ona yeni bir ıstırap hazırlamalı?.
yirmi beş Şubat, Nişantaşı
Taksim bahçesinin önüne geldiğim vakit uzakta bir saat gece yarısını çalıyordu. Hava, çok fena idi.
Rüzgar, gittikçe şiddetini artırıyor, yağmurla beraber sulu bir

kar yağmağa başlıyordu. Cadde bomboştu, sokak fenerleri yerdeki su birikintilerine kirli, bulanık bir
ışık döküyordu. Arasıra yanımdan kapalı bir otomobil geçiyor, elbiselerimi, yüzümü çamur serpintisi
içinde bırakıyordu.
Yakamdan boynuma sızan, vücuduma işlemeğe başlayan sulu kar gibi buna da ehemmiyet vermiyor,
yağmur ve çamur içinde bu uzun yolu yayan gitmekte bir garip zevk buluyordum. Bataklıklara dalıp
çıkan bir ördek zevki.
Evimin bulunduğu sokağa dönerken bir köpek yavrusuna bastım, hayvancağız, acı acı bağırıp
inlemeğe başladı. İçimde bir merhamet uyandı: Gel, sana içerde ala bir ziyafet vereyim de
ödeşelim. Hakkın kalmasın! diye köpeği kucağıma aldım.

Dilnüvaz kalfa, beni bu kifayette görünce şaşırmıştı. Misafir var kalfa. Haydi ışık göster. Mutfağa
gidiyoruz. Bu misafir teklifsizdir. Ne kaldıysa ver, kusura bakmaz! diye söyleniyor, yüksek sesle
gülüyordum.
İhtiyar kadın, mütereddit ve meyus bir tavırla şamdanı eline aldı. Korka korka: Beyefendi. Yavaş
gülesiniz; salonda misafir var. dedi. Omuzlarımı silktim, aynı yüksek sesle :
Şimdilik bu garip misafir hepsinden mühim, dedim.
Tam bu esnada merdivenin üst başında hafif bir gürültü işittim, başımı çevirdim. Karımla göz göze
geldik.
Cavidan, ağır hakim edasıyle yavaş yavaş merdivenden indi. İstihfafla karışık bir hayretle bakıyordu :
Ne oluyor rica ederim Kenan?
Rüzgar ve yağmur içinde yürüdüğüm uzun yol, sarhoşluğumu hayli hafifletmişti. Karımın her şeye
rağmen üstümdeki müessir nüfuzunu muhafaza eden hakim bakışları beni büsbütün ayılttı:

Hiç, sokakta biçare bir köpek yavrusu buldum da. acıdım.
Cavidan, beni baştan aşağı süzüyordu, acı bir istihza ile :
Rikkatiniz ve insani nişleriniz için sizi tebrik ederim, dedi, fakat isterdim ki, bu güzel şefkatten
biraz da kendinize pay ayrılsın. Halinize bakınız Kenan Bey. Zannederim ki, siz, bu kıyafetinizle
daha acınacak bir haldesiniz. Köpeği lütfen kalfaya bırakınız. Kendiniz doğru odanıza çıkınız.
Şimdi söylerim, size çamaşır getirirler. ..
Karımın ezici bakışları önünde mahcup ve mağlup bir tavırla yukarı çıkıyordum. Bir aynada kendi
hayalim gözüme ilişti. O ne sefil kılık, ne zelil Vaziyetti. Kendimden utanmam, başımı daha ziyade
önüme eğmem lazım geliyordu. Fakat bu mağlup ve düşkün halim bana bilakis garip bir hiddet ve
cüret verdi. Biraz evvel sönen sarhoşluğum yeniden başımı döndürüyor, gözlerimi karartıyordu.
Tam bu dakikada salondan bir ses, Namık Behçet'in
sesi geldi:
Cavidan Hanımefendi. Sizi bekliyoruz. Bu ses, beni büsbütün çileden çıkardı:
Vay, misafirlerimiz arasında Namık Behçet Beyefendi de mi var? Ne ala. diye söylenerek salona
yürüdüm.
Cavidan birdenbire önüme dikildi, kısık bir sesle :
Ne yapıyorsunuz, Kenan Bey!. Kendinize geliniz, dedi.
Yaptığımın ne olduğunu pekala biliyordum. Fakat zalim bir saffet ve hayretle gözlerimi açarak cevap
verdim :
Hiç. Gayet tabii. Misafirlerime safa geldin diyeceğim.


Allahaşkınıza kendinize geliniz. Sizi bu halde görürlerse rezil oluruz!.
Bununla beraber ben misafirlerimi mutlaka görmek istiyorum. Hele Namık Behçet Beyi.
Kenan Bey. Size rica ederim.
Gözlerimi Cavidan'ın yüzüne kaldırdığım vakit harikulade bir şey gördüm. Gözlerinde iki iri yaş
damlası vardı. Onu tanıdığımdan beri ilk defa ağladığım görüyordum. Bu iki damla yaş bana bir
mucize gibi tesir etti. Haşin inadımı birdenbire kırdı; başımı eğdim :
Affet beni Cavidan. Ben çok sefil bir adamım. dedim. Bir daha yüzüne bakmağa cesaret edemeden
odama çıktım.
Biraz evvel sofada dolaşan hafif bir ayak sesi kapının önünde durdu. Dilnüvaz kalfa birkaç kere :
Beyefendi. Beyefendi. diye seslendi.
Cevap vermedim. Kalfa, sızdığıma hükmederek yavaş yavaş uzaklaştı. Cavidan da, ihtimal, öyle
zannediyor, ihtimal, odasında ağlıyor.
Cavidan'ın anut bir gururu vardır. Teessürlerini, infiallerini gizleyebilmeyi bir meziyet sayardı. Fakat
işin nihayetinde o da bir kadın değil miydi? Elbet, onun da ıstırapları olacaktı, yalnız kaldığı vakit o
da ötekiler gibi göz yaşlarından teselli bekleyecekti. Fakat biraz evvel gözlerindeki o iki büyük yaş
damlasını görünceye kadar onun ağlaması ihtimalini düşünmemiştim. İhtimal, beni bir zamandan
beri karımı üzmeğe sevkeden gizli, anlaşılmaz inadın içinde onu böyle teessürsüz ve çok kuvvetli
zannetmenin de bir tesiri vardı.
Bu iki damla gözyaşı beni yalnız bu geceki ispirto sarhoşluğundan uyandırmadı. öyle sanıyorum ki,
daha uzun, daha ağır bir uykudan uyandım. Aylardan beri kendimi sevki tabiilerime, kalbimin
anlaşılmaz hareke tleri'
ne bırakmıştım. Bir sarhoş gibi düşünmeden yaşıyor, içimden ne gelirse onu yapıyordum. İşte biraz
evvelki vaka, beni bu daha uzun ve daha ağır uykudan uyandır: di. Çirkin ve hazin hakikatim olanca
çıplaklığı ve acılığıyle gördüğüm nadir uyanıklık saatlerimden birindeydim.

Ne oluyorum, ne yapıyorum ve daha ehemmiyetlisi
nereye doğru gidiyordum?.
Hakikati saklamağa lüzum yok. Evim, ocağım yıkılıyor. Vakıa cephe hala yerinde. Görünüşte hala
sakin ve güzel. Fakat temeller çürüdü, bütün gizli istinatgahlar yıkıldı. Bu bina, yıkılmak için
vakaların kuvvetli rüzgarını bekliyor.
Ben, bir aralık yükseldim; renkli aydınlıklarım bir zaman yıldızlar gibi yüksek, güzel göründü. Fakat
en sefil bir aciz içinde eski karanlık toprağıma düşmem gecikmedi. Yeni hayatım bir zaman bana bir
füsun gibi göründü. Cavidan'la birbirimizi sevdiğimize vehmettik. O bendeki sanatkarı takdir
ediyordu, ben ondaki yüksek, zarif, muhteşem kadına hayrandım. Fakat ruhlarımız daima birbirine
yabancı kalmağa mahkumdu. Benim zevkim, rikkatim, hüznüm, neşem onunkinden başkaydı. O
kadar çok seviştiğimizi, o kadar iyi anlaştığımızı söylerken birbirinin istediğini söylemek, istediği gibi
görünmek mecburiyetinde olan iki teklifli misafire benziyorduk.
Bu defa İzmir'e döndüğümüz vakit komedyadan yorulmuştuk. Ben, artık hastalığımı biliyordum.
Aramızdaki ruh ve hayat ayrılıklarını gizlemeğe kudretimiz kalmıyordu. Hiç şüphesiz, manasız
ihtilaflar, kavgalar çıktı. Aylarca birbirimizle konuşmadık. Yalnız, yabancıların yanında birbirimizin
yüzüne baktık. Beyhude birbirimizi incitmektense bu, daha iyi değil miydi? Hem bu dargınlık benim
için son bir tecrübe olacaktı: Ayrılık, aşklan büyütür, hasta olanları büsbütün öldüBu dargınlık bir ihtiyari ayrılığa benzeyecek. Her şey
çaresiz surette ölmüş, sönmüş değilse bizi yeniden birbirimizin kollarına atacak. diye
düşünüyordum. Böyle olmadı. Lamia, bende bazı delilerin sabit fikirleri ne benzeyen bir şey oldu.
Aklımdan çıkmıyor, gözümden gitmiyordu.
Artık vara, yoğa kızan titiz, haşin, gürültücü bir adam olmağa başlamıştım. Cavidan'a karşı hiç
sebepsiz gizli, boğuk kinlerim vardı.
Zevahiri muhafaza etmeğe, kendimi dürüst, muntazam bir adam göstermeğe de artık gayret
etmiyordum. Yine yavaş yavaş sefahatlere, çapkınlıklara kendimi vermeğe başlamıştım. Bir gün
olmayacak insanlarla delicesine kumar oynuyor, bir başka gün en adi kadınların peşine takılıyor,
zaman zaman barlara, çalgılı meyhanelere dadanıyordum. Ne sukut!. Ne sukut!.
Yalnız, bir gece yaptıklarım ne kadar düştüğümü göstermeğe kafi. Böyle uygunsuz yerlerde
tanıdığım üç beş sefih ile barlardan birindeydik. Mütemadiyen içiyor, gülüyor, alay ediyorduk.
Bir aralık çalgı susmuştu. Birdenbire aklımdan delice bir şey geçti. Sallanarak yerimden kalktım,
çalgıcılardan birinin kemanını alarak çalmağa başladım. Sarhoşlar birbirine giriyor, bravo sesleri,
el şakırtılarına, bardak, tabak gürültülerine karışıyor, yan çıplak kadınlar haykınşarak etrafımı
alıyorlardı.
Çaldığım parçalardan birinin en güzel bir yerinde kemanı elimden bıraktım. Kesme. Daha.
daha. diye bağınşıyorlardı. Kanıdan çıkarken onlan işitmiyordum. Kulağımda dayımın ta
çocukluğumdan, ilk gençliğimden gelen ağır sesi titriyordu : Kerizci, nihayet kerizci oldun ha!
Demek birçok hayallerden, ümitlerden, beyhude. Ben ki gönlüm istemediği vakit en sevdiklerimin
hatırı için bile keman çalmayı zül saymış, daima reddetmiştim. İhtimal, dayımın dediği çıkacak.
Nihayet, pek sefil bir kerizci olacağım. Yahut babam gibi ben de.
Biraz evvel soyunurken kararlar veriyor, onları tutacağıma yeminler ediyordum. Cavidan'la tekrar
barışmağa gayret etmek beyhude bir üzüntü olacak. Bu, vakalardan, suitefehhümlerden doğmuş bir
ihtilaf değil ki.
Benimle Cavidan'ı birbirimize bağlayan duygular, bağlar, ölü bir vücudun azalan gibi çürüyor,
dağılıyor, inhilal ediyor.
yirmi beş Nisan, Nişantaşı
Bugün öğleden sonra bahçede dolaşıyordum. Kapının önünde bir araba durdu. Kendi kendime :
Eyvah. dedim, bugün karımın kabul günü. Şimdi misafirler bastıracak. Bir alay zevzeğe kafa
sallamak, çene çalmak lazım gelecek.
Kapıyı açmağa giden hizmetçiye : Beni soran olursa sokağa gittiğimi söylersin. dedim, bahçenin
arka tarafını dolaştım.
Burada metruk bahçıvan odası yanında bir kameriye var. Etrafını sarmaşıklar, hanımeli dallan
sarmış, üstüne ihtiyar bir dut ağacı sık yapraklı dallannı uzatnnş.
Kendi kendime : Burasının kapalı bir odadan fark; yok, dedim, misafirleri gidinceye kadar
hıfzolurum.
Kameriyenin kınk tahta kanapesi üstüne boylu boyunca uzandım. Üstümdeki dalların içinde serçeler
uçuyor, yağmurla dolu yapraklardan arasıra yüzüme, ellerime su damlaları dökülüyordu.
İki saatten beri bu vaziyette yatıyordum. Kulağıma birdenbire gürültülü bir erkek kahkahası geldi.
Hemen yerimden fırladım: Eyvah, dedim, misafirler bahçeye çıktılar. Bu tarafa gelirlerse iş fena.
Sarmaşıklar arasından dışarı baktım. Namık Behçet Beydi. Tanımadığım bir kadınla yedi sekiz
yaşındaki kızının fotoğrafını almak için bahçeye çıkmıştı. Cavidan da onlarla beraberdi.
Namık : O tarafta güneş var. Olmaz. Burada çıkaralım. diyor, bulunduğum tarafı gösteriyordu.
Hiddetle : Ah, maskara, dedim, her aksilik buna vergi.
Daha beriye gelirse beni mutlaka göreceklerdi. Gürültü etmemeğe çalışarak sarmaşıkları araladım,
yandaki bahçıvan odasına girdim.
Biraz sonra sesleri kesilmişti. Artık, çıkmağa hazırlanıyordum, fakat bu defa Namık Behçet'in sesini
daha yakında işittim :
Bu kameriye ne güzel şey, Cavidan Hanım, diyordu, adeta bir bahar yuvası. Birkaç dakika burada
oturmama müsaade ederseniz bana en büyük ikramı edeceksiniz.
Karım : Nasıl isterseniz Namık Bey. dedi, vapraklar hışırdamağa başladı. Cavidan'la misafirinin
kameriyeye girdiğini gördüm.
Namık, kırık kanapevi göstererek :
Burada bir parçacık oturamaz mıyız? dedi. Karım cevap verdi:
Yağmurdan oturulacak hali kalmamış ki. Hem burası çok rutubetli.
Rutubetli, fakat fevkalade şairane. Bahçenin bu kısmı bakımsız kalmış. Sizi tenkid için
söylüyorum.

zannetmeyiniz. Bilakis bu, daha güzel. Adeta bir miniminicik tabii koru gibi.
Namık, uzun olduğu kadar da budala ve şairane tasvirlere girişiyordu. Bulunduğum yerde esniyor :
Ne fena, beni uyutacak! diye söyleniyordum. Artık onları dinlemiyordum. Mutfağın yıkık bacasına
yuva kurmağa uğraşan kırlangıçları seyrediyordum. Bir aralık Cavidan'm sesi dikkatimi çekti. Bu
seste mahzun bir şikayet ahengi vardı. İstemeden dinlemeğe başladım.
Hayatımın böyle olacağını tahmin etmemiştim. Gerçi size içyüzümden bahsetmek doğru değil.
Fakat halimizi yabancılar bile hissetmeğe başladı. Siz, fazla olarak akrabamsmız. Kenan'ın sanatı
beni aldatmıştı. Bu kadar yüksek bir sanatkarın elbette çok yüksek bir kalbi, çok başka bir insanlığı
olacak! diyordum. Ben, bu ümitle hayatımı.
Cavidan, gittikçe artan bir hararetle sözlerine devam ediyor, hayatımızın bütün gizli sefaletlerini bu
budala Namık Behçet'e söylüyordu.
Bu, bana evvela biraz acı gelmişti. Kendi kendime düşünmeğe başladım : Benim bildiğim Cavidan
çok mağrur bir kadındı. Nasıl oluyor da bunları söylüyor? Hele Namık Behçet gibi bir budalaya.
Demek ki, onu budala telakki etmiyor. Hayatının bu kadar mahrem sırlarını bu kadar açık
söyleyebilmek için demek ki, ona bir kıymet veriyor.  Sakın Cavidan, bu Namık Behçet'i.
Düşüncemin bu noktasında birdenbire durdum. Karımı bu mahremiyete sevkeden sebebi mutlaka
keşfetmek istiyor, hiç bir tavrını, sesini hiç bir ihtizazını kaçırmamağa çalışıyordum.
Onlar gittikten sonra tekrar kameriyeye döndüm,

başımı ellerimin içine alarak uzun uzun düşündüm ve kararımı verdim.
Kanmm yatak odasında hafif hafif bir gece kandili yanıyordu. Cavidan, yatmağa hazırlanıyor, aynanın
karşısında saçlarını çözüyordu. Beni oda kapısında görünce hafif bir hayret feryadı kopardı.
Kollarımı kapıya dayadım, ağır ağır başımı sallayarak :
Bu ne hazin şey, Cavidan, dedim, beni yatak odamızın kapısında görünce bir yabancı, bir gece
hırsızı görmüş gibi oldun. Gayriihtiyari bir hareketle boynunu, saçlarını kapamak istedin.
Halbuki benim bu odaya gelmemden daha tabii ne olur?. Sen de benim gibi düşünmüyor musun?
Bu hazin, hem de çok hazin bir şey değil mi Cavidan?.
Karım, kendini toplamıştı. Çehresi yavaş yavaş eski vakur sükununu buluyor, dikkatle yüzüme,
halime bakarak ne istediğimi anlamağa çalışıyordu.
Büyük karar, bana bir melek sükun ve tevekkülü vermişti. İçimde telaştan, tereddütten eser yoktu.
Yalnız söyleyişime biraz ağırlık, sesime belli belirsiz bir ihtizaz veren derin bir hüzün duyuyordum.
bir parça içeri girmeme müsaade eder mislin Cavidan? diye sordum.
Doğrudan doğruya cevap vermedi, hafifçe kaşlarını çatarak :
Ne istediğinizi anlayabilir miyim Kenan Bey? dedi.

Kapının yanındaki sandalyeye oturmuştum : Senin saadetini Cavidan, dedim, yemin ederim ki,
şimdi bandan başka bir şey düşünmüyorum. Kırdığım hayatını yeniden tamir etmek. Sana ettiğim
fenalıklara artık bir nihayet vermek.

Sesim öyle ağır bir hüzünle titriyordu ki, Cavidan da samimiyetimden şüphe etmedi. Fakat bu kanaat,
onda hırçın bir isyan uyandırıyor, biraz evvelki sahte sükununu kaybettiriyordu :
Beni bu kadar olsun anladığınıza teşekkür ederim. Fakat müsaadenizle ben de size bir şey
söyleyeyim. Bazı şeyler öyle fena kırılır ki, hiç bir suretle tamiri kabil olmaz.
Hafifçe elimi kaldırarak Cavidan'm sözünü kestim, acı bir gülümseme ile :
Müsaade et. Biliyorum, Cavidan, dedim, sözle, yeminle, teminatla, yalvarma ile bu felakete
nihayet verilemeyeceğini ben de biliyorum. O kadar çocuk değilim. Bu gece sana kati bir deva
getiriyorum, Cavidan!..
Karım, sık sık gözlerini açıp kapayarak yüzüme bakıyor, ne söyleyeceğimi anlamadığı halde titremeğe
başlıyordu.
Bugün sen, kameriyede Namık Behçet Beyle konuşurken, ben pek yakmmızdaydım. Oradaki
mutfağın bir köşesinde. Sözlerinizin bir kısmını işittim.
Bu sözlerim, Cavidan'a bir kamçı gibi tesir etti, şiddetle başını kaldırdı. Mağrur, istihfafkar bir bakışla
Ne kibar bir hareket, Kenan Bey, dedi, bu asil tecessüsünüz size acaba hangi büyük hakikati
keşfettirdi?.
Ben, yine o hüzünlü sükunla devam ettim :
Sana ettiğim fenalığı tamir etmek çaresini keşfettim Cavidan. Bir şeyden çok korkuyordum. Her
şeye rağmen beni bir parça sevmen. Bu takdirde müebbeden bedbaht olabilirdin. Halbuki şimdi
artık eminim. Bir başkasryle mesut olabilirsin. Yeniden bir yuva yapabilirsin. Gençsin, güzelsin,
birçok meziyetlerin var. Niçin benim gibi alil, sönük, fena, zavallı bir adamla hayatını çürüteceksin,..
Ben, bitkin bir adamım Cavidan. Mevcudiyetim bir güzel sesten ibaret. Şimdi artık o da sustu. Geçmeyecek bir ruh
hastalığıyle malulüm. Bu hastalık aydan aya, günden güne daha kuvvetle bastırıyor. Belki bu
ayrılık, benim için de iyi olur. Artık ne istediğimi anlıyorsun, değil mi? Seni olsun kurtarmak ümidi
benim için son teselli olacaktır.
Cavidan bir alçak iskemleye oturmuş, başını ellerinin içine almıştı. Yüzü hiç görünmüyor, gece
kandilinin hafif aydınlığı dağınık saçlarında titriyordu. Yavaş yavaş yanma gittim. Bir çocuk kandırır
gibi tatlı okşayıcı bir sesle :
Razı oluyorsun değil mi Cavidan? dedim. Saçlarını okşamak, ellerini öperek yalvarmak
istiyordum. Karımın omuzlan hafif bir hıçkırıkla sarsıldı:
Peki, Kenan. Nasıl istersen? dedi.
Artık bir şey söylemeğe cesaret edemedim. Karanlık sofaya çıktığım vakit bir dakika duvara dayanıp
durdum. Yeni ölmüş bir hastanın odasından çıkmış gibiydim.
yirmi Temmuz
Bugün tünelde doktor Vedat'a tesadüf ettim. Arkadaşım beni görünce hayret etti:
Ne garip tesadüf Kenan, dedi, ben seni, İzmir'e gitti diye işitmiştim. Demek hala buradasın.
Yakında gideceğim. Fakat her halde İzmir'den başka bir yere, diye cevap verdim.
Vedat, yüzüme baktı, bir şey söylemek istiyordu. Fakat nedense vazgeçti. Her zamanki lakayt, şakacı
tavrıyle :
Her halde serin bir yer intihap etmeni tavsiye ederim, dedi, bu sene, yaz, cehennemden bir
numune.

Benim bir sene bu aylarda, Romanya'ya yolum düştü. ah, ne güzel azizim. Tasavvur edemezsin.
Tünel onun yanında hiç kalır.
Ben güldüm:
Bu ne güzel teşbih Vedat, dedim.
O, tünelin serin, ratıp havasını koklayarak cevap
verdi:
Bana sorarsan bu sıcak yaz günlerinde İstanbul' un tünelden nefis sayfiyesi yoktur. Elimde olsa
seferleri tatil ederim. İki baştan kapılan açarım. Fakir fukara serinlesin. Billahi ne parka benzer,
ne Göksu'ya, ne Çamlıca'ya. Bu serin karanlık içinde bir aşağı bir yukarı piyasa etmek ne hoş

olacak. Hala da işim bitmedi. Yanm saat evvel hastaneden çıktım. Şimdi muayenehaneme
koşuyorum. Sen nereye?.
Elimle müphem bir işaret yaptım :
Hiç. Şöyle dolaşmağa. Biraz hava almağa. Tünelden çıkan kalabalığa karışmıştık. Vedat, beni
kolumdan tuttu. Caddenin karanlıktan yeni kurtulan gözlerimize ihtizaz ediyor gibi görünen çiğ
aydınlığına doğru elini uzatarak:
Dolaşacak havayı ne güzel intihap ettin Kenan, dedi, sana bir şey teklif edeceğim. Haydi, bugün
ben de ipe un sereyim. Geçen gün Bomonti taraflannda yeni açılmış bir bahçe keşfettim. Daha
ayak alışmadığı için kimseler gelmiyor. Fakat cennetten bir köşe azizim. Öyle serin ki. Seninle
bir iki bira içer, vakit geçiririz. Ne dersin?
Peki, amma, biraz evvel hastalarından bahsediyordun.
Adam, sen de. Çok şükür, hastalarımın içinde bir gün beklemekle ölecek yok. Razı oluyorsun
değil mi? Bak, zaten yakında aynlacağız. Bir nevi veda olur.
Karımdan ayrıldıktan sonra çok yumuşak huylu, uysal bir adam oldum. Çocuk gibi nereye çekerlerse gidiyorum.
Peki, gidelim, dedim.
Maamafih, iki dakikalık bir işimiz var. Muayenehaneme uğrayacağız. Bir yerden bir haber
bekliyorum da. Sen, beni kapıda beklersin. Çıkmamla inmem bir olacak.
Peki güzel. Sana tabiim Vedat.
Üç beş dakika yürüdükten sonra Vedat'ın muayenehanesine geldik. Arkadaşım:
Sen yorulma, şimdi geliyorum. diye süratle merdivenlerden çıktı.
Kapının içindeki dar, loş koridorda dolaşıyor, bir fotoğraf atelyesinin resimlerini seyrederek Vedat'ı
bekliyordum. Birkaç dakika sonra arkadaşım merdivenin üst başından bana seslendi:
Kenan, bir parça yukarı çıkmanı rica ederim. Fevkalade bir iş çıktı. Bir parça beni
bekleyeceksin.
Ben :
Seni rahatsız etmeyeyim. Ziyanı yok. Bir başka gün gideriz. Bana izin ver, diye cevap verdim.
Vedat, merdivenin yarısına kadar inmişti. Israr ediyordu :
imkan yok. Yarım saat kadar bekleme odamda oturursun. işim belki bu kadar bile sürmez.
Naçar, yukarı çıktım. Vedat, beni bekleme odasına aldı, deniz tarafından iyice rüzgar alan
pencerelerini açıyor, bana kahve ısmarlıyor, sigara veriyor, önüme resimli mecmualar yığıyordu.
Bir zamandan beri boğazını tedavi ettiğim bir küçük çocuk. iki günde bir evlerine gidiyordum.
Bugün annesi buraya getirmiş. Biraz sonra gidecekler.
Vedat, beni yalnız bırakarak yandaki kapıdan muayene odasına geçmişti. Mecmuaları masanın
üstüne bıraktım, kollarımı pencereye dayayarak, dalgın dalgın Boğaz'ı seyretmeğe başladım.
Ne kadar zaman geçtiğini bilmiyorum. Fakat Vedat'ın işi uzuyordu. Bu durgun ve yorgun yaz
manzarasının karşısında uyumuş, kalmıştım.
Birdenbire odada bir hafif gürültü oldu, masa üstündeki resimli mecmualardan bir kısmı yere kaydı.
Başımı çevirdim. Üç dört yaşlarında minimini bir bebek gördüm. Muayene odasının aralık
kapısından buraya girmiş, masa örtüsünün ucunu çekerek kağıtları yere düşürmüştü. Yaptığından
kendi de korkuyor, yan yan bana bakarak kaçmağa hazırlanıyordu.
Ürkütmemeğe çalışarak yanma gittim, miniminiyi çıplak bileğinden tutarak :
Ziyanı yok kızım, sana resimleri vereyim mi?
dedim.
Sarı, kıvırcık başını önüne eğerek yüzünü saklıyor, hiç ses çıkarmıyordu. Kollarından tutarak
kucağıma almak istedim. Maksadımı hissederek yere çömeldi, bir eliyle masanın eteğine sarıldı. O
vakit ben de yere, yanma oturdum, yavaşça çenesini tutarak yüzünü yüzüme kaldırdım. Bu. ince,
nazik çehreli, koyu mavi gözlü, ürkek bir çocuktu. Hala sesi çıkmıyor, titreyen gözleriyle yüzüme
bakıyordu.
Tekrar kucağıma aldığım zaman hırçınlaşmadı. Pencerenin yanındaki kanapeye oturduk. Ona
mecmualardaki resimleri göstermeğe başladım. Çabucak bana alışmıştı. Fakat hiç ağzını açmıyordu.
Kendi kendime :
Vedat'ın bahsettiği küçük hasta bu olacak diyor, yüzüne baktıkça hiç sebepsiz mahzunlaştığımı
hissediyordum.
Bu çehre, bu gözler bende silik bir eski hatıra tesiri
yapıyordu.

Bu dalgınlıktan beni Vedat'ın kuvvetli sesi uyandırdı. Arkadaşım, birdenbire kapıyı açarak:
Mebrure! diye seslendi.
Bizi başbaşa görünce :
Orada mı fettan? Ne çabuk ahbap oldunuz? dedi.
Vedat, memnun bir tebessümle bize doğru geliyordu. Fakat birdenbire odanın ortasında durdu.
Fevkalade ehemmiyetli bir şey hatırlamış gibi elini alnına vurarak :
Ben, ne kadar kafasız oldum. Şimdi seni görünce hatırladım. Ayol, siz birbirinizi tanıyorsunuz,
dedi.
Şaşkın şaşkın, ayağa kalktım :
Kim. Kimi. Ne diyorsunuz Vedat! diye söyleniyordum. Arkadaşım, cevap vermedi, süratle
muayene odasına dönerek kapıyı açtı:
Misafirim eski bir bildiğiniz Lamia Hanım. Bestekar Hüseyin Kenan. Görüşmek istemez
misiniz? Kapının şimdi bana daha derin ve karanlık görünen çerçevesinde siyah çarşaflı, narin bir kadın
gölgesi belirdi. Bu siyahlıklar içinde evvela onun alnındaki sarı saçlarla, yeşil gözlerinin rengi gözüme
çarptı. Çocuğu, bu bir saniye içinde birdenbire kendi çocuğum olan küçük kızı kollarımdan
bırakmıyor, bir adım atmağa, bir kelime söylemeğe kuvvet bulamıyordum.
Öyle sanıyorum ki, bu şaşkınlığım uzun sürmedi. Vedat'ın sesi bende kuvvetli bir müdafaa sevki
tabiisi uyandırdı. Nasıl kendimi tuttum, perişanlığımı belli etmeden ona bakmağa, ilk sözleri o kadar
sükunetle söylemeğe muvaffak oldum, hala anlamıyorum.
Kütahya'da senden arasıra bahsediyordum Kenan, Lamia Hanım, tzmir bağlarında bir zaman
komşuluk ettiğinizi, orada birçok defalar senin kemanını dinlediğini, hatta bir iki konuştuğunuzu
söylüyordu. Deininden beri sen burada oturuyorsun, biz içeride konuşuyoruz da, birbirinizi tanıdığınız aklıma
gelmiyor.
Vedat, daldan dala atlayarak mütemadiyen söylüyordu. Ben. köşede biraz karanlığa gelen bir
kanapede dizlerimin üstünde, Mebrure ile, Lamia, kapının yanında bir sandalyenin ucuna ilişmiş
oturuyorduk. Yavaş yavaş aydınlığa alışan gözler gibi korka korka ona bakmağa başlıyordum. Kınalı
Yapıncak, hafif çilli yüzünün gülümsemesiyle, titreye titreye bakan süzgün, yeşil gözleriyle, geniş
alnına düşen ince saç kıvrımlarıyle karşımda duruyordu. Halbuki onu gördüğüme hala içim
inanmıyor, kendimi bir rüya içinde sanıyordum.
Göz göze bakmağa cesaret edemeyerek birbirimize manasız, renksiz merasim sözleri söyledik.
Duvardaki asma saat beşi çaldı. Lamia, bu işareti bekliyormuş gibi birdenbire yerinden kalktı:
Vapur vakti geldi efendim. Müsaadenizle gideyim, dedi. Vedat'la uzun uzadıya ilaçlardan,
reçetelerden bahsettiler. Arkadaşım, çocuğun birkaç güne kadar bir şeyi kalmayacağını temin
ediyordu.
Ben, hala kucağımda Mebrure ile köşede oturuyor, İhtiyatsız bir hareket, bir söz, bir bakışla derdimi
meydana çıkarmaktan korkuyordum.
Lamia, küçük kızı almak için bana doğru bir adım attı:
Vedat, şakacı tavrıyle :
Haspa ne çabuk alıştı, dedi, bak Kenan, sana evvelden haber vereyim. Mebrure, benim
nişanlımdır. Sakın onu ayartayım filan deme. Külahları değişiriz.
Küçüğün saçlarını öpmek için eğiliyordum. Cesaret edemedim. Yalnız elimle başını okşadım. Lamia,
yüzüme bakmadan :
Allaha ısmarladık beyefendi. Tekrar görüştüğümüze memnun oldum, dedi.

Cevap vermeğe değil, kısa bir teşekkür kelimesi söylemeğe bile kudretim yoktu. Allahtan Vedat, söze
karıştı. Lamia'yı teşyi ederken : Bir iki güne kadar Beylerbeyi'ne halama uğrayacağım, diyordu,
geldiğim vakit haber gönderirim. Mebrure'yi artık orada görürüm, olmaz mı? Hem halam size
darılıyor. Komşu olduğumuz halde hemen hiç onu ziyaret etmiyorsunuz.
Vedat, epeyce zaman dışarıda kalmıştı. Odaya döndüğü vakit memnun ve müşfik bir tebessümle
Lamia' dan bahse başladı:
Ne melek gibi nazlı, mazlum kadıncağız. Sonra, sade görünüşü altında ruhunun öyle incelikleri
var ki, hayret ediyorum. Ne derlerse desinler. Dünyada ıstırap kadar iyi mürebbi olmuyor. Haydi
Kenan, kafi derecede vakit kaybettik. Hemen yürüyelim.
Lamia'yı görmek için hiç ümidim yoktu. Onu bir başka dünyada yaşıyor sanıyordum. Ona bir gün,
ummadığım bir yerde tesadüf etmek ihtimali aklıma gelince, mümkün değil, derdim, ben, bu
dakikaya tahammül edemem.
Bugün Kınalı Yapıncak'la göz göze geldiğim, birdenbire kucağımda çocuğumu bulduğum vakit,
şaşkınlıktan başka bir şey duymamıştım. Sonra, onunla karşı karşıya bulunduğum dakikalarda

sırrımı meydana vermek korkusu kalbimi adeta bir mengene içinde sıkmıştı. Fakat biraz sonra
kendimi Vedat'la beraber o serin ve tenha gazino bahçesinde bulduğum vakit gönlümde derin bir
neşe uyanmağa başladı. Bu neşe, bir sarhoşluk gibi dakikadan dakikaya artıyordu; aylardan beri
kaybolmuş yaşamak zevkimi yeniden bütün kuvvetiyle buluyordum.
Söz arasında Vedat'tan Lamia'ya dair birçok malumat aldım. Ayrılacağımız vakit arkadaşım, ne zaman yola çıkacağımı sordu.
Gülerek cevap verdim:
Biliyorsun ki, gideceğim yer bile muayyen değil. Öyle bir fikir ve arzum var. Fakat ne zaman?
Bunu vukuata bıraktım.
Vakit geç. Uyumak istemiyorum. Bu kadar mesut bir geceyi uyku ile geçirmek günah değil mi?
Lamia'yı tekrar buldum. O eski yaz aşkının Kınalı Yapıncak'ta İhtimal, birkaç ay, hatta belki daha
yakın bir günde. Ah, ne güzel. Hayattan beyhude yere ümidimi kesmiştim.
on yedi Ağustos
Sıcak bir yaz günü. Bağlar öğle güneşinin kamaştırıcı ziyaları altında göz alabildiğine uzanıp
gidiyor. Karşıki kayalar madenlere mahsus parıltılarla yanıyor. Su birikintilerinin üstünde
dumanlar tütüyor. Kuleler pencerelerini kapamış.
Artık, müebbeden benim olan Kınalı Yapıncak'imla beraber kuyu başındayım. Aşkımızın en eski
mahremi kalan Kerem yine ağır ağır dönüyor. Mebrure, dört sene evvel Fikret'le Semiha'nın yattığı
salıncakta uyuyor, hala kapalı tuttuğu minimini elinde ezilmiş bir üzüm salkımı var. Bir bağ
mahsulü olduğu için mi acaba? Kızım üzümü çok seviyor. Kuş yavruları gibi üzümden başka bir şey
yemiyor.
Bilekleri, boynu, yüzü kıvırcık saçları hep üzüme bulanmış. Kızımı öptüğüm vakit dudaklarım
yapışıyor, yanakları üzüm kokusu, üzüm tadı veriyor.
Mebrure, biraz evvel Kerem'in vefakar omuzunda kuyunun etrafını dolaşıyordu. Şimdi, artık yorgun
düştü. Sular, serin çağıltılarla mermer havuza dökülüyordu.
Lamia, yanımda, başı omuzuma dayalı, kollan boynumda kilitli.
Dudaklarında, yarı kapalı yeşil gözlerinde gülümseyen bir rüya var. Çitlembiklerin gölgesi çilli
yanaklarında oynuyor.
Yavaşça havuza uzanıyorum, suların içinden bir salkım üzüm alıyorum. Islak parmaklarımdan
yüzüne birkaç damla su serpiliyor. Kınalı Yapıncak, ürkmüş bir çocuk titremesiyle uyanıyor,
gülümseyerek gözlerimin içine bakıyor.
Salkımı dudaklarına uzatıyorum :
Evlenir evlenmez niçin mutlaka İzmir'e, Bozyaka'ya geldiğimizi şimdi anladın mı Kınalı Yapıncak?
diyorum, başka yerde bu güzel yaz aşkını bu kadar derin duymamıza imkan yoktu.
Lamia, beni o kadar iyi anlıyor ki, cevap vermeğe lüzum görmüyor, sade derin derin yüzüme bakıyor.
Ben, gönlümden geçen şeyleri karmakarışık söylemeğe devam ediyorum :
Geçen sene de buradaydım, Kınalı Yapıncak. Sen geçen yaz buraların halini görmeliydin. Hiç
bir sonbahar, senin yokluğun kadar buraları harap etmemişti. Bozyaka'nın çölden farkı yoktu.
Güneşler daha sabahtan yorgun doğuyor, aylar ölü yüzleri gibi sararıyordu. Ne bağlarda koku, ne
ağaçlarda renk kalmıştı. Gündüz, güneşlerin içinde tozlu yollarda dolaşıyor, çalılarla, kuru otlarla
dolu çukurlarda yatıyor, akşam üstleri vücudum bitkin, yüzüm, elbiselerim toz, toprak içinde eve
dönüyordum. Ayrıldığımız o yağmurlu geceyi
'hatırlıyor musun Kınalı Yapıncak?.
Bağınızın yanında
birbirimizden ayrılmıştık. Sen çitin üstünden atlamış, yavaş yavaş ağlayarak uzaklaşıyordun.
Bahçenizin karanlığı içinde sarı saçlarının bir hafif aydınlık gibi sön
düğünü görüyordum. Ya seni tekrar bulmasaydım Kınalı Yapıncak, ya böyle.

İstiğraka benzeyen bir uyuşuk tahayyülden beni bir araba gürültüsü uyandırdı. Titreyerek ayağa
kalktım, yola doğru yürümeğe başladım. Arabanın içinde Lamia' nın siyah çarşafını gördüğüm vakit
kalbim birdenbire burkuldu. Biraz evvel beni en çılgın hülyalara sevkeden o güzel ümidimi hiç
şüphesiz kaybediyordum.
Lamia'nm rengi sapsarıydı, arabacıya para vermek için çantasını açarken elleri titriyordu.
Onu gördüğüm zaman söylemek için hazırlanmış sözlerim vardı. Fakat bir şey söylemeğe değil,
arabadan inmesine yardım etmeğe bile kuvvet bulamadım. Biraz evvel onu beklediğim ağaç altına
doğru yürümeğe başladı.
İlk sözü o söyledi. Çantasının zinciriyle oynuyor, başını yana çevirerek ta uzaklara, Marmara'ya,
Adalar'a bakıyordu.
İlk iki mektubunuza cevap veremediğim için beni mazur görüyorsunuz, değil mi efendim?. Artık
görüşmemiz pek doğru olamazdı. Üçüncü mektubunuzdan pek fazla üzüldüğünüzü anladım.

Bundan başka bana ehemmiyetli şeyler söyleyeceğinizi yazıyordunuz. Bunun için emrinizi yaptım
efendim. Buraya geldim.
Lamia, hemen hemen eski sadedil Kınalı Yapıncak, Bozyaka bağlarındaki nazlı, mazlum, müşfik kız
çocuğu idi. Fakat buna rağmen öyle anlaşılmaz, tahlil edilmez bir hali vardı ki, bütün cesaretimi
kırıyordu. Ona söyleyecek kelime bulamıyordum.
Halbuki biraz evvel vücudunun bütün ağırlığı omuzlarımda, nefesini dudaklarımda hissettiğim hayali
Lamia'ya neler söylüyordum. Gönlüm nasıl coşup taşıyordu. Sözlerinde ümidimi kıracak bir şey mi vardı? O da değil. Hem iki mektubuma cevap vermediği
halde üçüncüsünde arzuma razı olması, benimle görüşmeğe gelmesi iyi alamet değil miydi?
Evet, görünüşte ümitsizliğe düşmek için hiç bir sebep yoktu. Bütün bunları kendi kendime merak
ediyordum. Fakat ne çare ki, mantık başka, his başka. Uğrayacağım mağlubiyetin ateşi şimdiden
yüreğime düşmüş gibi kesik kesik söylemeğe başladım. Bütün acılarımı, hicranlarımı anlattım.
Fakat sesime, sözlerime istediğim harareti bir türlü veremiyordum. Vücudumdaki soğuk ürperme
geçmiyor, kelimelerim dudaklarımda donuyor, sözlerim birer adi yalana benziyordu.
Beyhude yere onun gözlerinde biraz hayal, bir parça rikkat ve merhamet arıyordum. Lamia, cevap
vermiyor, hala uzaklara bakarak sükunet içinde dinliyordu, içimdeki o geçmek bilmeyen,
kelimelerimi dudaklarımda donan raşenin sebebini yavaş yavaş anlamağa başlıyordum. Lamia, beni
anlamıyordu. Ruhlarımız artık birbirine yabancıydı. Onda bir parça infial ve kin görsem
sevinecektim. Çünkü bu, onun hatırladığına, o eski yaz hülyasının hala sönmediğine delalet
edecekti.
Vaktiyle İzmir'de idam edilen bir caninin son muhakemesinde hazır bulunmuştum. Mahkeme heyeti
karar vermeğe giderken suçluya dikkat ediyordum. Bu, hayattan bir türlü ümidini kesemeyen bir
genç adamdı. Heyet, bir cenaze alayı takip eder gibi meşum bir ağırlıkla avdet etti. Salonda nefes bile
işitilmiyordu. Tekrar genç suçluya bakmıştım, hala ümit ederek ayağa kalkıyordu. Fakat reisin söz
söylemeğe hazırlanan dudaklarına bakınca birdenbire ümidi kesildi. Bu genç adam, öleceğine o
saniye kanaat getirmişti.
Son sözümü söylemiştim. Yalvarır gibi uzanan ellerim titriyordu. Aramızda kısa bir sükut hüküm
sürdü.

Lamia, cevap vereceği vakit gözlerimi kapadım, gülümsemeğe çalışarak:
Hacet yok. dedim.
Vücuduma muztarip bir yorgunluk çökmüştü. Lamia, gitmek üzere ayağa kalkıyordu. Son bir
ümitle:
Lamia Hanım, dedim, kalbinizde eski günlerden küçük bir iz de mi kalmadı?.
Kınalı Yapıncak, dudaklarının ucunda acı gülümseme ile yüzüme baktı ve içini çekti:
Biz, birbirimizi sevmiyorduk ki, Kenan Bey, dedi, o bir geçici yaz rüyası, biraz ince bir gönül
eğlencesinden başka bir şey miydi? Onun kalple ne alakası vardı?!..
Başımı önüme eğdim, cevap vermedim. Lamia caddede bekleyen arabaya doğru yürümeğe başlamıştı.
Başını çevirip baktı, Allahaısmarladık. dediğini işittim.
on iki Eylül
Akşam karanlığı içinde bir ağaca dayanmış, duruyordum. İskeleden çıkan son vapur yolcuları
arasında Vedat'ı gördüğüm vakit, hızlı hızlı yürümeğe başladım. Süratle yanından geçiyordum.
Kolumdan çekti, Hayrola Kenan! Nereye koşuyorsun? dedi.
Onu yeni görmüş gibi sahte bir hayretle :
Sen misin doktor, dedim. Vapura. Aman, beni tutma. .
Arkadaşım gülmeğe başladı:
Beyhude yoruluyorsun, dedi. Son vapur gitti. Bu sefer de sahte bir teessüfle ellerimi birbirine
vurdum :
Etme Allahaşkma. Vah vah. İstanbul'a kayıkla geçmek lazım gelecek. Ben, bir zamandan beri
denizden korkmağa başladım. Fakat ne çare.

Burada ne işin vardı?
Babası ölen bir arkadaşımı ziyarete gelmiştim. . Arkadaşın nerede oturuyor?
Şuralarda bir yerde. Mahallelerinin ismini bilmiyorum ki. Fakat uzakça. Kayık bulabilirim,
değil mi?
Mutlaka geçmeğe mecbur musun? İşin var mı?

Hayır, işim yok. Fakat geçmem lazım. Geceyi sokakta geçiremem ki. Buralarda otel filan da
yoktur. O cenaze evine dönmekse mümkün değil. Binaenaleyh kayıktan başka çare yok.
Bilakis azizim. Bende misafir kalırsın. Senin le güzel bir gece geçiririz. Hazır mehtap da var.
Nasıl, sen burada mısın?
Kendi evim değil amma, öyle sayılır. Birkaç günden beri Beylerbeyi'ndeyim.
Öyle mi?
Maamafih, sana söyledim ya.
Ne vakit?
Evvelsi gün muayenehanede. Hatta halamın köşkündeki mehtap hakkında sana şairane bir
tasvir bile yapmıştım.
Aynı sahte hayretle:
Hatırlamıyorum, dedim.
Eskiden Vedat'la ayda, yılda bir görüşüyorduk. Hemen men resmi bir ahbaplık. Son aylarda
münasebetimizi samimileştirmek için bütün kuvvetimle uğraşmış, birbirimizi hemen her gün görmek
için birçok rabıtalar icat etmiştim.
Arkadaşım, devam ediyordu :
Bu tesadüf çok iyi oldu Kenan. İstersen seninle biraz da mehtapta dolaşırız.
Sevincimi gizlemek, bir taşkınlık etmemek için dudaklarımı ısırıyor:
Bilmem amma. Sizi rahatsız etmekten korkuyorum.
Bu komedyayı hazırlamak için ne kadar üzülüp yorulmuştum. Dün akşam da Vedat'ı aynı yerde
beklemiştim. Arkadaşım çıkmayınca gece kayıkla İstanbul'a dönmeğe mecbur olmuştum. Vedat'ın
halası hafif meyilli bir yokuşun başında, büyük bahçeli bir köşkte oturuyordu. Demir parmaklıklı bir
kapıdan gireceğimiz vakit arkadaşım beyaz boyalı bir küçük ev gösterdi:
Lamia Hanım burada oturur, dedi.
Lakaydane:
Öyle mi?. Pek güzel, dedim. İçeri girdik. Vedat'ın halası yaşlı bir hanımefendi idi. Beni çok
iyi kabul etti.
Yemekten sonra arkadaşım beni' mehtapta gezdirmek istiyordu. Yorgunluğumu bahane ederek
reddettim, bahçede hanımefendi ile oturmayı tercih ettiğimi söyledim.
Sözü öyle bir maceraya sevketmiştim ki, hanımefendi, musikiden bahsetmeğe başladı:
Ah, Kenan Beyefendi. Sizin kemanınız fevkalade bir şeymiş, dedi.
Vedat, meyusane başını salladı:
Daha doğrusu, öyleydi hala, fakat maatteessüf bıraktı. Artık çalmıyor.
Niçin?.
Kenan anlaşılmaz ki. Sonra, başka sebepler de
var.
İhtiyar hanımefendi, bu sebeplerin ne olduğunu sormadı. Sade müteessir bir tavırla başını salladı.
Vedat, bir zaman evvel meçhul ihtilaflar neticesinde karımdan aytnldığımı ona söylemiş olacaktı.
Ben, bilakis şen bir çehreyle :
Bu gece arzunuzu yerine getirmeyi çok isterdim hanımefendi, dedim, bahusus böyle mehtaplı
zamanlarda keman çalmak benim için de bir zevk oluyor. Evde bir keman olsaydı.
Vedat, hemen yerinden fırladı:
Yaşa Kenan, dedi, sen istedikten sonra ben kemanı icadederim. Komşumuz Nusret Paşalarda bir
keman var zannediyorum, değil mi hala?.
Yanın saat sonra yukarıda, pencereleri mehtaba doğru açılmış bir salonda kemana başlıyordum.
Evvela, kalbimde ve parmaklarımda tereddüde, korkuya benzeyen bir ağırlık vardı. Hafifçe gözlerimi
kapadım, karşıdaki beyaz, küçük evi tahayyül ettim. Mebrure, kıvırcık başını annesinin dizine
koyarak uyumuş. Lamia, büyük bir lambanın sarı saçlarına bir ziya hafifliği veren ışığı altında, o
bitip tükenmek bilmeyen elişlerinden birine dalmış. Dışarıdaki mehtaplı, geceden gelen bu keman
sesini tanıdı. Kızının başını yavaşça minderin üstüne bırakıyor. Açık pencereye doğru geliyor.
Artık söylemek, bir zaman evvel dilimin anlatmağa muvaffak olamadığı büyük aşkı kemanın lisanıyle
söylemek lazım. Musiki, yavaş yavaş ümitsiz bir feryat olmağa başlıyor. Yüzümü karanlığa
çeviriyorum, gözlerimden kemanımın üstüne yaşlar akıyor. Şimdi çaldığım parça, Lamia'nm bir
gece, başını piyanoya dayayarak ağlaya ağlaya dinlediği parça. Eminim ki, bu dakikada o, yine
benimle beraber ağlıyor. Artık birbirimizi bulduk, değil mi Kınalı Yapıncak? Seni tekrar gördüğüm

vakit, artık bana yabancı gibi bakmayacaksın, bu büyük aşka artık dudaklarımızın ve gönlümüzün
biraz ince bir eğlencesi. demeğe cesaret edemeyeceksin, değil mi?

yirmi bir Eylül
Son ümidim de söndü. Her şey bitti.
O gecenin sabahı ona bir uzun mektup yazmıştım. öyle umuyordum ki, Lamia, bana mutlaka iyi bir
cevap verecek. Günler geçiyor, cevap gelmiyordu. Fakat, bu son ümidi bir türlü kalbimden
çıkaramıyordum.
Bugün bir bahane ile Vedat'a uğradım. Arkadaşım muayene odasında bir hasta ile meşguldü. Sekiz,
on dakika sonra yanıma geldi. Hem mahzun, hem memnun bir hali vardı.
Biliyor musun Kenan, dedi, bazı saatlerde insan, mesleğine düşman oluyor. çalışmak bir işkence
halini alıyor.
Evet, dedim, hele insanın bir ıstırabı olursa. Vedat, şiddetle başını sallayarak reddetti:
Hayır. Meyus insan için çalışmak bazen deva oluyor. Fakat hayatta bazı nadir saadet ve sevinç
saatleri var. Mesutsun. Bu saadeti daha iyi tatmak için etrafındaki insanları da mesut görmek
istiyorsun. Halbuki çaresiz bir dertle karşılaşıyorsun. Mesela, biraz evvel muayenehanemden
çıkan genç gibi mutlaka ölçmeğe mahkum bir hasta senden şifa istemeğe geliyor. Hakikaten
doktorluk fena meslek.
Dikkatle yüzüne baktım :
Sende bir fevkaladelik var Vedat, dedim, yoksa aşık mı oldun?.
Bunu sadece lakırdı olsun diye söylemiştim. Arkadaşım, hafifçe kızardı. Lüzumundan fazla asabi ve
müteheyyiç bir kahkahayla gülerek :
Adam, sen de. Söylediğin şeye bak, dedi. Fazla ısrar etmedim : Gençlik bu. Niçin olmasın?
dedikten sonra sözü değiştirdim, başka şeylerden bahsetmeğe başladım.
Vedat, beni dinlemiyor, asabi adımlarla odanın içinde dolaşıyordu. Nihayet önümde durdu :
Sana bir şey söyleyeceğim Kenan, dedi, ben bir delilik ediyorum. Evleniyorum.
Uyanık, şen, alaycı, cesur Vedat, kabahatli bir mektep çocuğuna dönmüştü. Mahcup bir saffetle
anlatmağa başladı, şu bir kelimesini bile artık unutmama imkan olmayan sözleri söyledi:
Artık söylememde bir beis yok. Çünkü iş katileşti. Kiminle evleniyorum, biliyor musun?.
Tanıdıklarından biri. Hani izmir'de tanıdığın hanım. Lamia Hanım. Bu izdivaç, aile arasında fazla
dedikodu yapacak. Çünkü eski kocası yakın akrabamdan. Fakat bu, biraz da zaruri. Hemen hemen
bir vicdan meselesi. Lamia Hanımın ayrılmasına ben sebep olmuştum. Münasebetsiz bir
dedikoduya uğramıştık. Yemin ederim ki, aramızda hiç bir şey yoktu. Dışarıların dedikodusunu
bilirsin. Fakat kalbimde bir şey yoktu dersem yalan olur Kenan. Her türlü fena ihtirastan ari bir
şefkat. istersen buna bir aşk da diyebiliriz. Fakat gizli, tahlil edilmemiş bir aşk. Daha kocasından
ilk ayrıldığı zaman, Kütahya'da ona evlenmemizi teklif etmiştim. Yani vazifemi yapmıştım. Fakat
razı olmamıştı, istanbul'a geldiği zaman da öyle inat etti. Bunu bir türlü izah edemiyordum. Beni
beğenmiyor değildi. Hatta bilakis. Artık saklanmağa lüzum kalmadı. Bilakis onda bazı
gizlenmeyen alametleri bile görüyordum. Fakat bütün bunlara rağmen reddediyor, karım olmak
istemiyordu. Sebep olmak üzere hiç değişmeyen şu sözleri söylüyordu: Biliyorsunuz ki, benim eski
bir sergüzeştim var. Bu, adeta bir uzun hastalık oldu. Bugün artık hiç bir acı çekmiyorum.
Tamamıyle iyi oldum sanıyorum. Fakat ya değilse. Ya bu hastalık geçmediyse, bir gün birdenbire
nüksederse nasıl olur? Pek çok meziyetleriniz var. Bunlara rağmen hayatınızı. biçare

bir kadına vermek mürüvvetinden çekinmiyor sunuz. Bunlara karşı o kadın size temiz bir bağ
vermezse, sizi layık olduğunuz kadar sevmezse yazık olmaz mı? Bu hastalığın tamamıyle geçtiğinden,
sizi sevdiğimden emin olmadıktan sonra teklifinizi kabul edemeyeceğim. Görüyorsun ya Kenan.
Bulmadın, ne temiz bir mahluk. Halamda kaldığımız gecenin sabahıydı. Evden çıktığımız vakit, bir
hastayı ziyaret bahanesiyle senden ayrıldım. Sen, iskeleye indin. Ben, yandaki dar sokaktan tenha bir
meydanlığa saptım. Lamia Hanımın, bu saatlerde tavsiyem üzerine çocuğuna güneş banyosu
yaptırdığını biliyordum. Yine orada idi. Konuşmağa başladık. Serden bahsettim:
Kemanı kimin çaldığını tabii anladınız, dedim.
Evet. Tanımamak mümkün mü?
Ben, devam ettim:
Sabaha kadar bu keman sesi kulağımdan gitmedi. Musikiye karşı fazla hassas değilim. Fakat ne
haleti ruhiyede olduğumu biliyorsunuz. Onun için bana fazla tesir etti. Hala muvaffık bir cevap
vermeyecek

misiniz, Lamia Hanım?
Yine her zamanki gibi tereddütle yüzüme bakmasını, meyus bir eda ile : Hastalığımın
nüksetmeyeceğinden emin değilim. demesini bekliyordum. Fakat bu sefer Lamia böyle yapmadı,
başını önüne eğerek sükut etti. Bu hal, bana garip bir cesaret verdi, ilk defa olarak elini tuttum. Bu,
hemen hemen gayrıihtiyari olmuştu. Ürkecek, darılacak sanıyordum. Fakat Lamia, elini geri çekmedi,
dolu gözlerini yüzüme kaldırdı. Bu sözler, bu bakış her zamankinden başka idi: Vedat Bey, diyordu,
beni hala istiyorsanız, artık size cevap verebilirim. Hastalığım geçti. Bundan eminim. Eğer
geçmeseydi bugün de mutlaka nüksetmiş olurdu. Eski sergüzeştten içimde hiç bir iz kalmamış.
Bir mehtaplı yaz gecesinden uzak bir keman sesinden doğan bu genç kız sevdası beş sene sonra yine
aynı hisler içinde sönmüştü.
iki Aralık
Bu sabah, havayı bir bahar günü gibi taze ve ılık görünce, sevindim. İstanbul'daki son günümü boş
geçirmeyecek, kızımı bir kere daha görebilecektim. Onlar şimdi Hisar ile Bebek arasında bir yalıda
oturuyorlar. Açık ve sıcak günlerde orta yaşlı bir kadın, Mebrure'yi Bebek bahçesine getiriyor.
Bu mevsimde bahçe çok tenha. Beyaz önlüklü dadıların gezmeğe getirdiği küçük çocuklarla kuru
yaprakların arasına düşmüş yiyecek kırıntılarını toplamağa inen kuşlardan başka kimse yok.
Mebrure'yi bu çocukların arasında tesadüfen gördüğüm günden beri sık sık Bebek bahçesine
geliyordum. Tenha köşelerden birinde bir kanapeye oturup yolunu bekliyordum. İkindiye doğru
kızım, dadısının önünde kırmızı boyalı minimini arabanın içinde bebeklerini taşıyarak bahçeye
geliyor.
Mebrure, ürkek tabiatlı bir çocuk. Birbirini kovalayan, ağaçlara tırmanan ve boğuşan çocuklara
karışmağa cesaret edemiyor. Onlara uzaktan bakmakla eğleniyor. ..
Dadısı bazen öteki hizmetçilerle lakırdıya dalıyor. Mebrure, oturduğum kanapeye yaklaşıyor. Hiç
konuşmadığımız halde aramızda gizli bir ahbaplık var. Boyunun yetişemediği bir dal parçasını
koparıp arabasına taktığım, minimini teneke kovasına kum doldurduğum vakit korka korka bana
bakıp gülüyor. Hafifçe saçlarını okşuyorum.
Kızım, beni bir gün çocuk gibi ağlattı. Dadısı yine hizmetçilerin arasına karışmıştı. Mebrure, uzak bir
köşede kumların üstüne oturmuş, o gün araba yerine getirdiği bir küçük beşik içinde bebeklerini
sallıyordu. Yavaşça yanma gittim. O kadar meşguldü ki, beni görmedi. Mebrure, bir minimini anne
ihtimamiyle çocuklarını uyutuyor, ince sesiyle onlara benim Bozyaka'da kemanla çaldığım o eski
ninniyi, annesinin ninnisini söylüyordu.
Demek kızımı yetim olarak doğduğu zamandan beri her gece bu ninni ile uyutmuşlar.
Bugün, bahçede fevkalade bir hal gördüm. Çocuklarla dadılar bahçenin ortasına toplanmışlar,
hararetli bir şey münakaşa ediyorlardı. On iki yaşlarında bir kızın beni gösterdiğini farkettim. Bütün
başlar döndü. Beni orada görmeğe alışan laubali tavırlı şişman bir Ermeni hizmetçi gülerek yanıma
yaklaştı.
Affedersiniz beyefendi, bir ricam var. diyerek söze başladı. Dadılarla sekizer, onar yaşındaki
çocuklar eğlence için bir güzellik müsabakası tertip etmişler. Müsabakaya girecek bebekleri bahçede
kalan son çiçeklerle süslemişler. Fakat bir türlü dereceleri tayin edemiyorlarmış. Aralarında adeta
kavga çıkmış.
Hülasa, beni hakem tayin etmek istiyorlar. Bunun için adeta yalvarıyorlardı. Gülerek kabul ettim.
Bebekleri birer birer önümden geçirmeğe başladılar. Bunlar dörder, beşer yaşında güzel güzel
çocuklardı. Her birini kollarından tutup havaya kaldırıyor, sonra yere bırakıyordum.
Mebrure'nin sırası yaklaştığını hissettiğim vakit, bariz bir heyecana düştüm. Öyle sanıyordum ki,
kızımın yüzünü yüzüme yaklaştırdığım vakit itidalimi muhafaza edemeyeceğim. Sırrımı meydana
çıkaracak bir hareket yapacağım. Birbirinin aynı olan koyu mavi gözlerimiz
her şeyi söyleyecek. Bu, bana birdenbire Siyah Yıldızlar!, başkalarının içinde sevdiğini tanımamak
için gözlerine mil çeken bedbaht şehzadeyi hatırlattı.
Kirpiklerimde toplanan yaşları boğmak için gözlerimi kapadım, kızıma son bir defa bakamadım.
Yarın İzmir'e hareket ediyorum. Oradan hiç durmadan Seydiköy'e gideceğim. Yalnızlığa
tahammülüm yok. Son ümidim kardeşim Afife'de. Hayatımız senelerden beri ayrı geçiyor. Fakat
ne ziyanı var?. Mazimden bir o yadigar kaldı. Kar fırtınası içinde meşakkatli bir gece
yolculuğundan sonra ocağının ateşine kavuşan bir insana benzeyeceğim. Kardeşim bana geçmişten,
Tilkilik' teki fakir evimizden, annemden bahsederken gözlerimi kapayacağım. Kendimi tekrar o
günlerin havası içinde bulacağım. Çocukluğumun mahzun ve vakur feragati yeniden içime
süzülecek. Ondan sonra geçen senelerin beyhude ümitleri, mariz heyecanlan, hırçın ihtirasları
içimden silinecek. Başımın içinde zaman hissi duracak. Bir şey duymayacağım, bahusus bir şey
işitmeyeceğim. Bir ölü gibi emelsiz, ihtirassız, vakur ve mesut olacağım. Bu ruh sükununu şimdi
yalnız kardeşimden bekliyorum.
Dün akşamdan beri Seydiköy'deyim. Buraya geldiğim vakit ortalık kararmıştı. Soğuk bir kış
yağmuru yağıyordu.

Beni mağmum manzaralı bir çiftliğe götürdüler, yeni yanmış bir lambanın henüz karanlığı
dağıtmadığı bir odaya aldılar. Pos bıyıklı, iri yarı bir adam, hatırımı sordu. Ürkek tavırlı çocuklar,
dudaklarının ucuyle elimi öptüler. Bir şey söylemeğe cesaret, kuvvet bulamadan başlarını okşadım.
Bu odada, bu iri yapılı adam, yanıma yaklaşmaktan çekinen çocuklar içinde kendimi yapayalnız
buluyordum.
Biraz evvel durmadan yağan yağmurun altında geçtiğim kırlarda kendimi daha az yalnız
hissetmiştim.
Birbirimize söyleyecek söz bulamıyorduk. Eniştem beş yaşındaki en büyük kızına :
Annen nerede kaldı? diye sordu. Çocuk, mahcup bir saffetle cevap verdi:
Yeni entarisini giyiniyor.
Acı acı gülümsedim. Kardeşim beni kabul etmek için yeni entarisini giymeğe lüzum görüyor.
ihtimal, bu vakitsiz misafire içinden canı bile sıkılıyor.
Kapı açıldı, içeriye çocukları gibi ürkek tavırlı, şişman bir ev kadını girdi. Utanır gibi bir halle yanıma
geldi.
Buz gibi soğuğunu hissettiğim dudaklarımla alnından öptüm. Hepimiz birer ayrı köşede oturduk.
Odada muztarip bir sükut hüküm sürüyordu. Günlerden beri sabırsızlıkla düşündüğüm şeyleri
söylemeğe lüzum kalmamıştı. Bu şişman, lakayt yabancı dışarlık kadınının kardeşimle ne alakası
vardı? Onda hatta annemin mavi gözlerini bile artık bulamıyordum.
Söz söylediğim vakit, Afife, beni dinler gibi görünüyordu. Fakat zihni büsbütün başka şeylerle
meşguldü. Çocuklarının münasebetsiz tavırlarına canı sıkılıyor, kaşıyle, gözüyle onları tehdit
ediyordu.
Sonra, kocasının çorabındaki küçük deliği ayıplamamdan korktu. Terliğini giymesi için ona işaret
etti. Nihayet oturduğum minderde unutulmuş bir lamba bezine gözü ilişti. Bana sigara veriyor gibi
yaparak onu aldı, yavaşçacık minderin arkasına sakladı.
Sofraya oturduğumuz zaman :
Artık ayıplamazsm ağabey. Ne yapalım, biz, köylü insanlarız, dedi.
Yemekten sonra beni hemen yatmak için temiz bir odaya çıkardılar. Ayrılacağımız vakit:

Çok kalacak mısın ağabey, diye sordu. Fakat birdenbire bir pot kırmış gibi utandı:
Sakın aklınıza bir şey gelmesin. Vallahi onv için değil. Başımızın üstünde yeriniz var, diye
mazere beyan etti.
Hayır, dedim, geçerken uğradım. Bir iki kalacağım. Annemizin mezarını da ziyaret etmek iste
dim.
Annemiz!. Bu kelimeyi söylerken yüreğim kuş gibi çırpmıyordu. Öyle sanıyorum ki, bu kelime bir
mucize tesiri yapacak. Afife ile bir yatakta yattığımız günleri kardeşliğini uyandıracak. Hayır.
Daha taş da yaptıramadık, dedi, ele güne karşı pek de ayıp oluyor amma.
Verecek cevap bulamadım. Kardeşim Allah rahatlık versin. diyerek odadan çıktı.
okundu
yeğeni Hüseym
tandır

Bu sabah, annemin mezarını arayıp buldum. Bana harap, loş bir mezarlık köşesinde yıkık, taşsız bir
mezar gösterdiler.
Saatlerce oturdum. Bir hapishane odasında babamın bize ud çaldığı günden, annemden ayrıldığım
güne kadar geçen zamanı teker teker hatırladım.
Oradan ayrılacağım vakit mahzun bir gülümseme ile:
Hakkım yok muymuş anne, dedim, daha hemen hemen çocukken : Ben, hayatın bir mağlubuyum
anne. diye sızlanırdım; inanmazdın, gülerdin. Sen daha çok günler göreceksin Kenan! derdin.
Güzel günlerimi sen de görüyorsun ya anne.